	 		 		İçindekiler



	Giriş

	1. 	İnsanları Kötülükten Döndürmek

	2. 	Gururdan Uzak Tutmak

	3. 	Canlarını Çukurdan Korumak

	4. 	Hayatlarını Ölümden Kurtarmak

	5. 	Bir Rüyanın Rab’den Olup Olmadığını Na­sıl 	Anlarsınız?

	6. 	Allah’ın Esinlemesine Yanıt Vermek





Giriş





Son yıllarda, dünyanın birçok yerinden binlerce kişiye Allah tarafından rüyalar gönderildiğini okuduk ve duyduk. Bu ki­tapçığı hazırlarken bunların bir kısmına bizler de tanık olduk. Tevrat, Zebur ve İncil’de (hepsine birlikte Kutsal Kitap den­mektedir), rüyaların ve görümlerin Allah tarafından insanla iletişim kurmak amacıyla kullanıldığını görürüz. Peki ya gü­nümüzde? Bu, günümüzde de gerçek olabilir mi? Bu sorunun cevabı Tevrat’ta bir peygamber tarafından verilmektedir:





Ondan sonra bütün insanların üzerine Ruhum’u döke-ce­ğim. Oğullarınız, kızlarınız peygamberlikte bulunacak-lar. Yaşlılarınız düşler, gençleriniz görümler görecek.1





Neden Allah rüyalar aracılığıyla konuşur?





Bu sorunun cevabını bulmak için Kutsal Kitap baş vurulabi­lecek en iyi kaynaktır. Tevrat’ta, Elihu adındaki bir adam Al­lah’ın insanlarla iletişim kurarken rüyaları kullandığını fark etmiştir. Elihu, Allah’ın bu rüyaları vermesi için dört farklı nedenden bahseder:





İnsan anlamasa da, Tanrı şu ya da bu yolla konuşur. Rüyada, geceleyin görümde, insanları ağır uyku ba­sınca, yatakta yatarlarken, kulaklarına konuşur, uyarı­sıyla onları korkutur; onları yaptıkları kötülükten dön­dürmek, gururdan uzak tutmak, canlarını çukurdan, hayatlarını ölümden kurtarmak için...2

Rüyaların verilme amaçları, burada görüldüğü kadar karma­şık değildir ve bu konuyu anlamamızda bize yardımcı olacak­tır. Elihu’ya göre Allah’ın rüyalar aracılığıyla konuşmasının dört nedeni vardır:





	İnsanları 	kötülükten döndürmek.



Gururdan 	uzak tutmak.



Canlarını 	çukurdan korumak.



Hayatlarını 	ölümden kurtarmak.





Kutsal Kitap’ta (Tevrat, Zebur ve İncil) sözü geçen tüm rü­yalar bu dört kategoriden birine dahil olmaktadır. Bazı rüya­larsa, daha kapsamlı olarak birkaçına birden dahil olabil­mektedir. Yukarıda yer verdiğimiz bu dörtlü sınıflandırmayı, kitabımızda sık sık kullanacağız.





Belki bu kitabı okumanızın sebebi, Allah’tan olabileceğini düşündüğünüz bir rüya gördüğünüz içindir. Eğer rüyanız Al­lah tarafından verildiyse, O’nun size söylemek istediği önem-li bir şeyler olduğuna emin olabilirsiniz. Bu kitap, Al­lah’ın söyleyeceklerini anlamanıza yardımcı olmak ama­cıyla yazıl-mıştır.





Allah’ın sizin hayatınız için isteğinin ne olduğunu daha de­rinden kavramanız en büyük temennimizdir.





1. İnsanları Kötülükten Döndürmek





Kutsal Kitap’a göre, Allah’ın rüyaları vermesinin sebeplerin­den biri, insanları kötülükten döndürmektir.3 Cehalet, yargı, gurur ve güç, insanların yanlış yönlere sapmasına neden ola­bi­lir. Tevrat ve İncil’de bu kategoriye giren çeşitli örnek­ler vardır. Şimdilik iki tanesine bakalım. Birinci hikayemiz Tev­rat’tan, Kral Avimelek’in hikayesidir.





Kral Avimelek’in Rüyası: İlk hikaye­miz Hz. İbrahim’in yaşadığı dönemde; karısı Sara ve hayvan sürüleri ile birlikte diyar diyar gezdikleri zamanlarda, yani İ.Ö. 2090 yıllarında geçer. Hz. İbrahim, güçlü Kral Avimelek’in hüküm sürdüğü Gerar şehrine girer. Hz. İbrahim büyük bir peygamberdir, ama bununla birlikte sonuç itibarıyla o da bir insandır. Bir pey­gamber de olsa zaman zaman hata ya­pabilmektedir.4 Hz. İbrahim, Kral Avi-melek ile tanışmak üzeredir, ama korkmaktadır. Çünkü Hz. İbrahim, karısının güzelliğini görüp onu elde edebilmek ve onu eş olarak alabilmek için kralın, kendisinden kurtulmak isteyebileceğini düşünür. Evli olmalarına karşın Sara, Hz. İbra­him’in yarı kız kardeşidir. Böyle bir zayıflık anında, karı koca olmalarına rağmen Kral Avimelek’le tanıştıklarında karı koca değillermiş gibi davranırlar.





Ama Kral Avimelek Sara’nın güzelliğini görünce, Hz. İbra­him’in evlenmemiş kardeşi sanarak onu haremine alır. Hika­yenin geri kalanını ve Kral Avimelek’in gördüğü rüyayı dik­katlice okuyun:





İbrahim Mamre'den Negev'e göçerek Kadeş ve Sur kentlerinin arasına yerleşti. Sonra geçici bir süre Ge-rar'da kaldı. Karısı Sara için, “Bu kadın kızkarde-şimdir” dedi. Bunun üzerine Gerar Kralı Avimelek adam gönderip Sara'yı getirtti. Ama Tanrı gece dü-şünde Avimelek'e görünerek, “Bu kadını aldığın için öleceksin” dedi, “Çünkü o evli bir kadın.” Avimelek henüz Sara'ya dokunmamıştı. “Ya RAB” dedi, “Suçsuz bir ulusu mu yok edeceksin? İbrahim'in kendisi bana, ‘Bu kadın kız kardeşimdir’ demedi mi? Kadın da İbrahim için, ‘O kardeşimdir’ dedi. Ben temiz vicdanla, suçsuz ellerimle yaptım bunu.”





Tanrı, düşünde ona, “Bunu temiz vicdanla yaptığını bi­liyorum” diye yanıtladı, “Ben de seni bu yüzden bana karşı günah işlemekten alıkoydum, kadına dokunmana izin vermedim. Şimdi kadını kocasına geri ver. Çünkü o bir peygamberdir. Senin için dua eder, ölmezsin. Ama kadını geri vermezsen, sen de sana ait olan herkes de ölecek, bilesin.”





Avimelek sabah erkenden kalktı, bütün adamlarını ça­ğırarak olup biteni anlattı. Adamlar dehşete düştü. Avimelek İbrahim'i çağırtarak, “Ne yaptın bize?” dedi, “Sana ne haksızlık ettim ki, beni ve krallığımı bu büyük günaha sürükledin? Bana bu yaptığın yapılacak iş de­ğil.” Sonra, “Amacın neydi, niçin yaptın bunu?” diye sordu. İbrahim, “Çünkü burada hiç Tanrı korkusu yok” diye yanıtladı, “Karım yüzünden beni öldürebilirler diye düşündüm. Üstelik, Sara gerçekten kızkardeşimdir. Babamız bir, annemiz ayrıdır. Onunla evlendim. Tanrı beni babamın evinden gurbete gönderdiği zaman ka­rıma, ‘Bana sevgini şöyle göstereceksin: Gideceğimiz her yerde kardeşin olduğumu söyle’ dedim.”





Avimelek İbrahim'e karısı Sara'yı geri verdi. Bunun yanısıra ona davar, sığır, köleler, cariyeler de verdi. İbrahim'e, “İşte ülkem önünde, nereye istersen oraya yerleş” dedi. Sara'ya da, “Kardeşine bin parça gümüş veriyorum” dedi, “Yanındakilere karşı senin suçsuz ol­duğunu gösteren bir kanıttır bu. Herkes suçsuz oldu­ğunu bilsin.” İbrahim Tanrı'ya dua etti ve Tanrı Avimelek'le karısına, cariyelerine şifa verdi. Çocuk sa­hibi oldular. Çünkü İbrahim'in karısı Sara yüzünden RAB Avimelek'in evindeki kadınların hamile kalmasını engellemişti.5

Kral Avimelek günah işlemiş6 olsa da Allah, durum daha kö­tüye gitmeden ona merhamet etti. Burada rüyanın amacı onun suçsuz olduğunu vurgulamak değil, daha fazla hata yapma­sını engellemektir.





Daha kötü sonuçlar doğurmadan sorun çözümlendi. Kral tövbe etti, Sara’yı geri verdi; hatta Hz. İbrahim’le sorunu tam olarak çözümlemek için hediyeler bile gönderdi. Hz. İbrahim de Kral Avimelek’i bereketlemek için dua etti; böylece me­sele tamamen çözümlendi.





Görüm Nedir?

Rüyalar ve görümler birbirlerine çok yakındırlar. Görüm ile rüyaları birbi-rinden ayırabilmek için en kolay yön-tem, rüyayı uyurken gördüğümüz bir görüm olarak düşünmektir.





Görüm görmek için ise uykuda ol-mak şart değildir. Farklı türleri var-dır. Görüm görürken gözleriniz açık ya da kapalı olabilir. Düşüncede ya da gözler ve kulaklar aracılığıyla algılanabilir. Görüm görenin hemen yanında bulunan kişiler her zaman onun gördüklerini görmez ve duy-mazlar. Saul’un görümü son derece gerçekti, ama ona eşlik eden yol ar-kadaşları hiçbir şey görmediler, sa-dece duydular.





Tarsus’lu Saul’un Görümü. Şimdiki hi­kayemiz Tarsus’lu Saul olarak bilinen, Allah’a inananlara zulmeden bir adamın büyük bir öndere dönüşmesinin hikayesi­dir. Saul, Yahudi bir din adamıydı. Yahudi geçmişi, gelenek ve görenekleri ve de al­mış olduğu dini eğitimle çok gurur duyu­yordu. Kendini, Yahudi geleneklerini ko­rumaya o kadar adamıştı ki, yaptığı şeyleri Allah adına yaptığını düşünürken O’na karşı olduğunun farkına bile varamamıştı. Hz. İsa, öğrencilerini bu kişilerin karşı­sında mağdur olma­maları için uyarmış, onlara şöyle demişti:

Sizi havra dışı edecekler. Evet, öyle bir saat geliyor ki, sizi öldüren herkes Tanrı’ya hizmet ettiğini sanacak.7





Tarsus’lu Saul, işte tam bu satırlarda tanımlan-dığı gibi bir adamdı. Onun gördüğü görüm İncil’de anlatılır. Hz. İsa’nın göğe alınmasın-dan yaklaşık 35 yıl son-ra Yahudi din önderleri, Hz. İsa’nın öğrencileri-ne işkence yapıyorlardı. İsa’nın öğretisini yayan öğrencilerinin, kendile-rine tehdit oluşturduğunu düşünüyorlardı. Yahudi din önderleri, “Sanhad-rin” diye bilinen ve Baş-kâhinler tarafından yö-netilen ihtiyarlardan olu-şuyordu. Başkâhinler Hz. İsa’nın öğrencilerinin Yahudi top-lumunda sürekli çoğalmasından rahatsızlık duyuyor ve onları yok etmek için gece gündüz çalışıyorlardı.





Binlerce Yahudi, Hz. İsa’nın yenilenme hareketinin bir par-çası oluyordu (bu harekete “Yol” deniyordu). Ama Baş-kâhinler onları bir tarikat olarak nitelendiriyor ve kendi yet-kilerini sarsmalarından korkuyorlardı. Bu nedenle bağnaz ve ateşli bir Yahudi olan Saul’u, Hz. İsa’yı izleyenleri yakalayıp işkence etmesi için seçmişlerdi. Saul’un Allah’a olan inancı tamdı ve bu yeni tarikat üyeleri diye tanımlanan kişilere baskı yapıp sıkıntı yaratarak Allah’a hizmet ettiğini sanıyordu. Saul köy köy, kasaba kasaba yanında bir grup askerle dolaşarak Hz. İsa’nın izleyicileri olduğunu söyleyen kişi ve önderleri tutukluyordu. Acımasızdı ve görevini başarıyla yerine getiri-yordu. İncil’de Saul’un görümü şöyle anlatılır:





Saul ise Rab'bin öğrencilerine karşı hâlâ tehdit ve ölüm soluyordu. Başkâhine gitti, Şam'daki havralara veril­mek üzere mektuplar yazmasını istedi. Orada İsa'nın yolunda yürüyen kadın erkek, kimi bulsa tutuklayıp Ye-ruşalim'e8 getirmek niyetindeydi. Yol alıp Şam'a yak­laştığı sırada, birdenbire gökten gelen bir ışık çevresini aydınlattı. Yere yıkılan Saul, bir sesin kendisine, “Saul, Saul, neden bana zulmediyorsun?” dediğini işitti. Saul, “Ey Efendim, sen kimsin?” dedi. “Ben senin zulmetti­ğin İsa'yım” diye yanıt geldi. “Haydi kalk ve kente gir, ne yapman gerektiği sana bildirilecek.”





Saul'la birlikte yolculuk eden adamların dilleri tutuldu, oldukları yerde kalakaldılar. Sesi duydularsa da, kim­seyi göremediler. Saul yerden kalktı, ama gözlerini aç­tığında hiçbir şey göremiyordu. Sonra kendisini elinden tutup Şam'a götürdüler. Üç gün boyunca gözleri gör­meyen Saul hiçbir şey yiyip içmedi.9





Allah Saul’un gözlerini “açmak” için onun görüm görmesini sağladı. İlk defa o zaman Saul, Hz. İsa’nın izleyicilerine karşı takındığı tutumun yanlış olduğunu fark etti. Saul’un önyargısı ve bilgisizliği, onun Rab’bin yollarını görmesini engellemişti. Saul, Hz. İsa’nın izleyicilerinin Allah’ın dostları olduğunu ve O’nun izleyicilerine zulmetmenin O’na zulmetmekle aynı şey olduğunu fark etti. Saul şaşırdı ve korktu. Hayatını Rab’bin yollarına adayan biri için bu korkutucu bir haberdi. Hikaye başka bir görümle devam ediyor. Bu kez Allah, Hz. İsa’nın öğ­rencilerinden olan Hananya’ya bir görümde şöyle seslendi:





Şam'da Hananya adında bir İsa öğrencisi vardı. Bir görümde Rab ona, “Hananya!” diye seslendi.” Bura­dayım, ya Rab” dedi Hananya. Rab ona, “Kalk” dedi, “Doğru Sokak denilen sokağa git ve Yahuda'nın evinde Saul adında Tarsuslu birini sor. Şu anda orada dua ediyor. Görümünde yanına Hananya adlı birinin geldi­ğini ve gözlerini açmak için ellerini kendisinin üzerine koyduğunu görmüştür.” Hananya şöyle karşılık verdi: “Ya Rab, birçoklarının bu adam hakkında neler anlat­tıklarını duydum. Yeruşalim'de senin kutsallarına nice kötülük yapmış! Burada da senin adını anan herkesi tutuklamak için başkâhinlerden yetki almıştır.” Rab ona, “Git!” dedi. “Bu adam, benim adımı öteki ulus­lara, krallara ve İsrailoğulları'na duyurmak üzere se­çilmiş bir aracımdır. Benim adım uğruna ne kadar sı­kıntı çekmesi gerekeceğini ona göstereceğim.10





Gördüğü görümde Hananya’nın Hz. İsa’yı görür görmez tanı­mış olması çok ilginçtir! O, Saul gibi, “Sen kimsin?” diye sormadı. Hananya hemen cevap verdi: “Buradayım, ya Rab.” Hz. İsa’yı tanıyordu, çünkü O’nun öğrencilerinden biriydi. Saul’un Hz. İsa’nın izleyicileri arasında kötü bir ününün ol­duğu şüphe götürmez bir gerçekti. Ama buna rağmen Hanan-ya Rab’be itaat etmiş ve korkusuna yenik düşmemiştir. Hi-kaye şu şekilde devam eder:





Bunun üzerine Hananya gitti, eve girdi ve ellerini Saul'un üzerine koydu. “Saul kardeş” dedi, “Sen bu­raya gelirken yolda sana görünen Rab, yani İsa, gözle­rin açılsın ve Kutsal Ruh'la dolasın diye beni yolladı.”





O anda Saul'un gözlerin­den balık pulunu andıran şeyler düştü. Saul yeniden görmeye başladı. Kalkıp vaftiz oldu. Sonra yemek yiyip kuvvet buldu. Saul birkaç gün Şam'daki öğ­rencilerin yanında kaldı. Havralarda İsa'nın Tan­rı'nın Oğlu11 olduğunu he­men duyurmaya başladı. Onu duyanların hepsi şaş­kına döndü. “Yeruşalim’de bu adı ananları kırıp geçi­ren adam bu değil mi? Buraya da, öylelerini tutuklayıp başkâhinlere götürmek ama­cıyla gelmedi mi?” diyorlardı. Saul ise günden güne güçleniyordu. İsa'nın Mesih olduğuna dair kanıtlar göstererek Şam'da yaşa­yan Yahudiler'i şaşkına çeviri­yordu.





Aradan günler geçti. Yahudiler Saul'u öldürmek için bir düzen kurdular. Ne var ki, kurdukları düzenle ilgili ha­ber Saul'a ulaştı. Yahudiler onu öldürmek için gece gündüz kentin kapılarını gözlüyorlardı. Ama Saul'un öğrencileri geceleyin kendisini aldılar, kentin surların­dan sarkıttıkları bir küfe içinde aşağı indirdiler. Saul Yeruşalim'e varınca oradaki öğrencilere katılmaya ça­lıştı. Ama hepsi ondan korkuyor, İsa'nın öğrencisi ol­duğuna inanamıyorlardı.12





Bu, insanları kötü yollarından döndürmek için Allah’ın bir rü­yayı (bu örnekte bir görümü) kullanışının güzel bir örneği­dir. Allah Saul’a kötü yolundan dönmesi ve tövbe etmesi için bir fırsat verdi. Sonuç olarak, Saul sadece Hz. İsa’nın öğren­cilerine zulmetmeyi bırakmakla kalmayıp kendisi de onlardan biri oldu. Daha sonra diğer öğrenciler tarafından da kabul gördü ve birkaç yıl içinde büyük ve saygıdeğer bir önder ve öğretmen kimliğini aldı. İncil’de Saul hakkında daha birçok şey anlatılır, ama artık adı değişmiş ve Pavlus olmuştur.





Tartışma Soruları





	 	Hz. İbrahim’in 	korkusu Kral Avimelek’in rüyası için nasıl bir zemin 	oluşturdu?



	Kral 	Avimelek’in rüyasının onu yanlış bir şey yapmaktan nasıl 	alıkoyduğunu yazınız.



Saul’un 	davranışlarının rüyadan sonra nasıl değiştiğini 	yazı­nız.



Kral 	Avimelek ile Saul’un rüyaya/görüme verdikleri tepki­lerdeki 	benzerlikler nelerdir?



Sizce 	Allah’ın Saul’u cezalandırmak yerine tövbe etmesi için 	ikinci bir şans vermesinin sebebi nedir?



Bu 	iki rüyadan Allah hakkında ne öğrenebiliriz?



Çevrenizde, 	bu bölümdeki rüyalara benzer rüyalar gören 	in­sanlar tanıyor musunuz?





2. Gururdan Uzak Tutmak





Kutsal Kitap’a göre, Allah’ın insanlara rüyalar vermesinin ikinci nedeni, onları gururdan uzak tutmaktır.13 Tevrat, Zebur ve İncil, gururun insanoğlunun işlediği günahların en büyük­lerinden biri olduğunu vurgular. Bazıları gururlu olmanın gü­zel bir özellik olduğuna inanırken, Kutsal Kitap açıkça bunun doğru olmadığını söyler.





Ey gençler, siz de ihtiyarlara bağımlı olun. Hepiniz birbirinize karşı alçakgönüllülüğü kuşanın. Çünkü, Tanrı kibirlilere karşıdır, ama alçakgönüllülere lütfe­der.14





Gurur (kibir) dolu bir kişi yalnız kendini düşünür, diğer kişi­leri ve Allah’ı düşünmez. Gururlu kişiler kendilerine oldukla­rından daha fazla değer verirler. Allah insanları fazla gurur­dan korumak için rüyalar verir.





Babil Kralı Nebukadnessar’ın Rüyası:

Bu tip rüyalardan biri; Babil Kralı olan Nebukadnessar zamanında (İ.Ö. 605-562) görülmüştür. Kendisi; Babil Krallığı’nı en güçlü ve şaşaalı dönemlere taşımıştır. Ba-bil Krallığı Dünya’nın gördüğü en bü­yük imparatorluklarından biri olmuştur. Kral Nebukadnessar, Yahuda Krallığı’nı tama-men eline geçirmiştir. Geride kalan Yahu-diler ya sürgüne gönderilerek yaşamlarına devam et­meye zor-lanmış ya da Babil yönetimi altında fakirlik ve yok­luk içinde kalmışlardır. Yaşadığı çağda Nebukadnessar, uygar­lığı kendi avucunun içinde tutmuştur. Dünyanın en güçlü kişisi olduğu fikrine kapılmıştır. Bu gurur ve kendini yüce görme fikri o kadar ileri gitmiştir ki, kendisine Tanrıy­mış gibi tapınılmasını beklemiştir. Ama bir gece onu bile kor­kutan bir rüya görmüş-tür. Aşağıdaki hikaye Tevrat’tan alın­mıştır:





Yatarken gördüğüm görümler şunlar: Dünyanın orta­sında çok yüksek bir ağaç gördüm. Ağaç büyüdü, güç­lendi, boyu göklere erişti. Dünyanın dört bucağından görülüyordu. Yaprakları güzeldi, herkese yetecek kadar bol meyvesi vardı. Yabanıl hayvanlar gölgesinde barı­nıyor, gökte uçan kuşlar dallarına tünüyordu. Her canlı ondan besleniyordu.





Yatağımda yatarken gördüğüm görümlerde gökten inen bir gözcü, kutsal bir varlık gördüm. Yüksek sesle, ‘Ağacı ve dallarını kesin, yapraklarını yolun, meyvesini atın’ diye bağırdı. Altında barınan hayvanlarla dalla­rına tüneyen kuşlar kaçsın. Ama köklerin bulunduğu kütüğü demirle, tunçla çevreleyip yerde, otların içinde bırakın. Göğün çiyiyle ıslansın, hayvanlarla birlikte yerdeki otlardan pay alsın. Ondaki insan yüreği değiş­tirilsin, yerine hayvan yüreği verilsin. Üzerinden yedi vakit geçsin. Bu yargıyı gözcüler, kararı kutsallar verdi. Öyle ki, her canlı Yüce Olan'ın insan krallıkları üzerinde egemenlik sürdüğünü ve onları dilediği kişiye, en hor görülen birine bile verebileceğini bilsin. İşte ben Kral Nebukadnessar'ın gördüğü düş!15

Kral Nebukadnessar gördüğü rüyadan çok rahatsız olmuştu. Emrinde bulunan çok sayıdaki büyücü ve astrologu rüyayı yo­rumlamaları için huzuruna çağırdı, ama hiçbirinden tam ola­rak bir açıklama alamadı. Son olarak Kral Nebukadnessar, gerçek Allah’a tapan ve O’nu seven Daniel peygamberi ça­ğırttı. Daniel peygamber, Kral Nebukadnessar’ın diğer danış­manları gibi putlara tapınmıyor, kehanette bulunmuyordu. Bir önceki Babil Kralı Kudüs’ü ele geçirdiği zaman Daniel’i köle olarak yanında getirmişti. Ama Daniel gelecek vaat eden ta­vırlarıyla beğeni kazanmış ve “Belteşassar” adını almıştı. Kral Nebukadnessar’ın danışmanlarından biri olmuştu ve Al­lah adamı yönüyle tanınıyordu. Kralın, rüyasını Daniel’e an­latmasıyla hikaye devam eder:





O zaman öbür adı Belteşassar olan Daniel bir süre şaşkın şaşkın durdu, düşünceleri onu ürküttü. Bunun üzerine kral, “Ey Belteşassar, bu düş de yorumu da seni ürkütmesin” dedi. Belteşassar, “Ey efendim, keşke bu düş senden nefret edenlerin, yorumu da düşmanları­nın başına gelseydi!” diye karşılık verdi “Büyüyen, güçlenen, boyu göklere erişen, dünyadaki herkesçe gö­rülebilen bir ağaç gördün. Yaprakları güzeldi, meyvesi herkese yetecek kadar boldu. Yabanıl hayvanlar altında barınır, gökte uçan kuşlar dallarına tünerdi.





Ey kral, o ağaç sensin! Sen büyüdün, güçlendin. Bü­yüklüğün giderek göklere erişti, egemenliğin dünyanın dört bucağına yayıldı. “Sen, ey kral, bir gözcünün, kut­sal bir varlığın gökten indiğini gördün. ‘Ağacı kesip yok edin, ama köklerin bulunduğu kütüğü demirle, tunçla çevreleyip yerde, otların içinde bırakın. Göğün çiyiyle ıslansın; üzerinden yedi vakit geçinceye dek ya­banıl hayvanlarla birlikte pay alsın’ diyordu. Ey efen­dim kral, düşün anlamı ve Yüce Olan'ın senin başına getireceği yargı şudur:





İnsanlar arasından kovulacak, yabanıl hayvanlarla ya­şayacaksın; öküz gibi otla beslenecek, göğün çiyiyle ıslanacaksın. Yüce Olan'ın insan krallıkları üzerinde egemenlik sürdüğünü ve krallığı dilediği kişiye verdi­ğini anlayıncaya dek yedi vakit geçecek. Köklerin bulun­duğu kütüğün bırakılması için buyruk verildi. Bu­nun anlamı şu: Sen göklerin egemenlik sürdüğünü an­layınca krallığın sana geri verilecek. Bu yüzden, ey kral, öğüdümü benimse: Doğru olanı yaparak güna­hından, düşkünlere iyilik ederek suçlarından vazgeç. Olur ya, gönencin uzun sü­rer.”16





Nebukadnessar’ın başına gelecekleri anlatan bu rüyayı yo­rumlarken Daniel peygamber çok cesaretli davrandı. Kendi krallı­ğının başına gelecek olaylara ilişkin yorum yapmak po-litik ola­rak bir danışmanın kolay ko­lay kalkışabileceği bir davranış bi­çimi değildi. Bu kadar açık bir şe­kilde konuş-masından dolayı Daniel pey-gamber canından ola­bilirdi. Ama bütün bu tehlikelere rağmen Daniel peygamber kralı tövbe etmeye, doğru olanı yapmaya, düşkün­lere iyilik etmeye çağırdı. Yüce olan Allah’ı tanıması için onu uyardı. Ama uyarı işe yaramadı ve kral yürüdüğü yoldan ve kibirli yapısın­dan vazgeçmedi. Değişmedi. Yüce olan Al­lah’ın kendisinden üstün olduğunu kabul etmedi. Hi-kaye şöyle devam ediyor:





Bunların hepsi Kral Nebukadnessar'ın başına geldi. On iki ay sonra kral Babil Sarayı'nın damında geziniyordu. Kral, “İşte onurum ve yüceliğim için üstün gücümle krallığımın başkenti olarak kurduğum büyük Babil!” dedi. Daha sözünü bitirmeden gökten bir ses duyuldu: “Ey Kral Nebukadnessar, krallık senden alındı. İnsan­lar arasından kovulacak, yabanıl hayvanlarla yaşaya­caksın. Öküz gibi otla besleneceksin. Yüce Olan'ın in­san krallıkları üzerinde egemenlik sürdüğünü ve kral­lığı dilediği kişiye verdiğini anlayıncaya dek yedi vakit geçecek.” Nebukadnessar'a ilişkin bu söz hemen yerine geldi. İnsanlar arasından kovuldu. Öküz gibi otla bes­lendi. Bedeni göğün çiyiyle ıslandı. Saçı kartal tüyü, tırnakları kuş pençesi gibi uzadı.17





Kral Nebukadnessar kendini Allah’la bir tutmuştu. Ama Al­lah, günahını anlayabilmesi konusunda çok merhametli ve sa­bırlı davrandı. Ona bir rüya ve rüyayı yorumlayabilmesi için de Daniel peygamberi gönderdi. Ama fazla gururlu oluşu, Al­lah’ın yaptığı çağrıyı duymasını engelledi.





Kral Nebukadnessar binlerce kişiyi yönetti, güçlü orduların ba­şını çekti ve büyük bir servetin sahibiydi, ama tüm bunlar için Allah’a şükretmedi, kendi topraklarında yaşayan fakir ve zor durumdaki kişilere yardım etme sorumluluğunu görmez-den geldi. Bu sorumluluk ona Allah tarafından veril­mişti. Allah fakir, baskı altında yaşayan, zor durumdaki in­sanları sever ve onlara merhamet etmesi için başlarına yetki­liler koyar. Kral Nebukadnessar ise kibirli karakteri ile bu so­rumluluğu görmezden gelmiş ve kendisini Allah yerine koy­muştur. Tevrat Allah’ın kibirlileri sevmediğini söyler.





RAB yüreği küstah olandan iğrenir. Bilin ki, öyleleri ce­zasız kalmaz. Sevgi ve bağlılık suçları bağışlatır, RAB korkusu insanı kötülükten uzaklaştırır.18





Allah’ın Kral Nebukadnessar’ı uyarması bir lütuf ve merha­met hareketidir. Nasıl ki, bir baba kendi oğlunu cezalandır­maktan hoşlanmazsa, Allah da kendi halkını cezalandırmak­tan hoşlanmaz. Allah bize karşı sevgi doludur. İncil’de yaz­dığı gibi:





Bazılarının düşündüğü gibi Rab vaadini yerine getir­mekte gecikmez; ama size karşı sabrediyor. Çünkü kim­senin mahvolmasını istemiyor, herkesin tövbe etmesini istiyor.19





Ama sonuç olarak, gereksiz olarak çekilen acılardan sonra (gereksiz, çünkü Daniel peygamberin uyarılarını dinlemiş ol­saydı bu başına gelmeyecekti) Kral Nebukadnessar’ın aklı ba­şına çok geç de olsa geldi!





Belirlenen sürenin sonunda ben Nebukadnessar gözle­rimi göğe kaldırdım ve kendime geldim. Yüce Olan'ı övdüm. Sonsuza dek Diri Olan'ı onurlandırıp yücelttim. O'nun egemenliği ebedi egemenliktir, Krallığı kuşaklar boyu sürecek. Dünyada yaşayanlar bir hiç sayılır. O gökteki güçlere de dünyada yaşayanlara da dilediğini yapar. O'nun elini durduracak, O'na, “Ne yapıyor­sun?” diyecek kimse yoktur. O anda aklım başıma geldi. Krallığımın yüceliği için onurum ve görkemim bana geri verildi. Danışmanlarımla soylu adamlarım beni aradılar. Krallığıma kavuştum, bana daha büyük yücelik verildi. Ben Nebukadnessar Göklerin Kralı'na şükrederim. O'nu över, yüceltirim. Çünkü bütün yap­tıkları gerçek, yolları doğrudur; kendini beğenmişleri alçaltmaya gücü yeter.20





Kral Nebukadnessar, Allah’tan gelen bu uyarıya hemen olum-lu bir cevap vermese de, Allah, onun alçakgönüllü bir şekilde karşısına çıkmasını bekledi. Sonunda kralın aklı ba­şına geldi. Gözlerini göğe kaldırdı ve Yüce Olan’ı övdü, kendi yerine O’nu yüceltti. Allah’ın merhameti o kadar bü­yüktür ki, ken-dini beğenmiş ve haddini bilmeyen Kral Nebukadnessar bile O’nun merhamet ve sevgisinden nasibini almıştır.





Tartışma Soruları





	Birinci 	bölümde okuduğunuz Kral Avimelek ile Kral Ne-bukadnessar’ın 	rüyalarını karşılaştırın, aralarında gördü­ğünüz 	farklılıklar nelerdir?



Sizce, 	Allah rüyada neden böyle simgesel bir dil kullana­rak anlamını 	kraldan sakladı?



Daniel 	peygamber krala ne tavsiye etti? Kral bu tavsiyeyi dinledi mi?



Bunca 	çile çektikten sonra kral neyi öğrendi?



Sizce 	neden Allah kibirlileri sevmez ve onlara karşıdır? 	Al­çakgönüllülük sizin değer verdiğiniz bir erdem midir?



Bu 	rüya aracılığıyla Allah hakkında ne öğrenebiliriz?





3. Canlarını Çukurdan Korumak





Kutsal Kitap’a göre Allah’ın rüyaları vermesinin üçüncü amacı, bireylerin canlarını çukurdan korumaktır.21 Çukur ke­limesinin anlamı, yoldaki basit bir çukurdan çok daha derin bir şey ifade eder. Bu kelime Tevrat ve Zebur’da ço­ğun-lukla ölüm ya da ölüler diyarını an-latan bir ben­zetme olarak kullanı­lır. “Çu-kur” derin, ka­ranlık ve ıssız bir yerdir. Kesilip atıl-mış, yaşam ülkesin­den ayrıl-mıştır. Rab, insanların canlarını çukur’a (ölüler diya­rına) düş-mekten korumak için onlara rüyalar verir.





Rüyanın (veya görümün) bu türü, rüyayı göreni genellikle önceden takip ettiği yoldan başka bir yola yönlendirir. Bir başka deyişle, kişinin rüyadan önce dikkat etmediği alanlarda fikirlerini değiştirmesine, öğüt istemesine ve/veya Rab’bi daha iyi anlamak isteyip bunun ardınca gitmesine sebep ola­bilir. Biz bu rüyalara “yönlendirici rüyalar” deriz; çünkü on­lar rüyayı göreni “çukur”dan uzağa ve Rab’bi daha iyi anla­maya yönlendirirler.





Sıradaki hikayemiz İncil’de geçiyor ve iki “yönlendirici rüya” örneği içeriyor. Bu rüyaların önemini daha iyi kavra­mak için Yahudi kültürü ve o zamanın (İ.S. yaklaşık 35-40) ta­rihi hakkında birkaç şey bilmeniz gerekiyor. Birincisi, Fi­listin, ordusuyla ülkeyi işgal etmiş olan ve vergi toplayan Roma İmparatorluğu tarafından yönetiliyordu. Yahudiler, vergi ödedikleri ve Romalılar’ın istilasına boyun eğdikleri sü­rece kendi dinsel geleneklerini yerine getirebiliyorlardı. Dola­yısıyla içlerine kapanarak kapalı bir toplum haline geldiler. Romalılar ile (ya da Yahudi olmayan herhangi biriyle) ilişki kurmak, Yahudi kültürüne aykırıydı. Dinsel geleneklerine göre, Yahudi olmayan birinin evine girmek Yahudiler’i din­sel olarak kirli kılardı; Yahudi olmayan biriyle yemek yemek bile haramdı (yani günahtı).





Hz. İsa, ait olduğu Yahudi toplumunun kültürel gelenekle­riyle genellikle bir çatışma içindeydi. Yeryüzündeki görevini bitirip göğe yükseldiği zaman birçok öğrencisi vardı; ancak hepsi köken olarak Yahudi’ydi. Hz. İsa’nın bu öğrencileri, Yahudi toplumunun ve kültürünün parçası oldukları için kül­türlerinin önyargıları tarafından etkileniyorlardı. Örneğin, Yahudi olmayan birinin, Hz. İsa’nın öğrencisi olabileceğini hayal bile edemiyorlardı. Oysa Hz. İsa onlara bu önyargıları değil, Rab’bin dünyadaki tüm halkları sevdiğini öğretmişti. Hz. İsa’nın, öğrencilerine verdiği son emir, dünyanın her ta­rafına gidip Müjde’yi yaymalarıydı. Ancak Hz. İsa’nın öğ­rencileri kültürleri tarafından öyle yönlendirilmişlerdi ki, Rab’bin Yahudiler’i sevdiği kadar Yahudi olmayanları da sevdiğini anlamakta güçlük çektiler. Hz. İsa’nın göğe yükse­lişinin üzerinden birkaç yıl geçmişti; fakat Hz. İsa’nın öğ-rencileri hâlâ Rab’bin mesajını Yahudi olmayanlara yaymaya başlama­mışlardı.





Romalı Yüzbaşı Kornelius’un Gö­rümü: Bu hikaye Rab-bin, Hz. İsa’nın Yahudi öğrencilerini önyar­gılardan nasıl özgür kılmaya başla­dığıyla ilgilidir. Önyargıları, onları Rab’bin dünyanın her tarafına git­melerine ilişkin ver­diği buyruğa itaat etmekten alıkoyu­yordu. Bu hikaye ayrıca Hz. İsa’nın Müjdesi’nin Ya­hudi olmayanlara na­sıl yayılmaya başladığını da anlatır. Hikaye, iki gö­rüm ve iki kişiyi içeri­yor. Birinci kişi, Yahudi olmayan ve iş­galci Roma ordusunda yüzbaşılık yapan Kornelius’tur. İkinci kişi ise, Hz. İsa’nın öğrencilerinin önderi olan Yahudi kö­kenli Pet-rus’tur.





Sezariye’de Kornelius adında bir adam vardı. “İtal­yan” taburunda yüzbaşıydı. Dindar bir adamdı. Hem kendisi hem de bütün ev halkı Tanrı’dan korkardı. Hal-ka çok yardımda bulunur, Tanrı’ya sürekli dua ederdi. Bir gün saat üç sularında, bir görümde Tanrı’nın bir meleğinin kendisine geldiğini açıkça gördü. Melek ona, “Kornelius” diye seslendi. Kornelius korku içinde göz-lerini ona dikti, “Ne var, efendim?” dedi. Melek ona şöyle dedi:“Duaların ve sadakaların anılmak üzere Tanrı katına ulaştı. Şimdi Yafa’ya adam yolla, Petrus olarak da tanınan Simun’u çağırt. Petrus, evi deniz kıyısında bulunan Simun adlı bir dericinin yanında kalıyor.” Kendisiyle konuşan melek uzaklaştıktan sonra Kornelius, iki uşağıyla özel yardımcılarından dindar bir askeri çağırdı. Kendilerine her şeyi anlattıktan son-ra onları Yafa’ya gönderdi.22





Kornelius büyük ihtimalle İtalyan’dı, çünkü Romalı askerle­rin üst kademe taburlarından olan İtalyan taburunda yüzba­şıydı. Kornelius ve ailesi dindar ve Rab’den korkan kişilerdi. Dua eder, fakirlere hediyeler verirlerdi. Fakat “iyi” olmak yeterli değildi. Rab hakkında tam anlamıyla bilgileri yoktu. Bu, gerçek ibadet için gereken önemli bir bilgiydi. Rab, Kor-nelius ve ailesinin, tapındıkları Yüce Varlık hakkında daha iyi bir anlayışa sahip olmalarını istedi.





Petrus’un Görümü: Kornelius’un ça­ğırttığı adam, Hz. İsa’nın Yahudi öğren­cilerinden olup Rab hakkında Korneli-us’tan daha iyi bir anlayışa sahip olan Petrus’tu. Fakat unutmayalım ki, Yahu-diler Romalılar’la ilişki kurmuyor, hatta kesinlikle onları ziyaret etmeye bile git-miyorlardı. Petrus arada kalmıştı. Rab-be mi, Yahudi kültürünün önyargılı de-ğerlerine mi itaat edecekti? Hikayeye devam edelim:





Ertesi gün onlar yol alıp kente yaklaşırlarken, saat on iki sularında Petrus dua etmek için dama çıktı. Acı­kınca da yemek istedi. Yemek hazırlanırken Petrus ken­dinden geçti.





Göğün açıldığını ve büyük bir çarşafı andıran bir nes­nenin dört köşesinden sarkıtılarak yeryüzüne indirildi­ğini gördü. Çarşafın içinde, yeryüzünde yaşayan her türden dört ayaklı hayvanlar, sürüngenler, ve kuşlar vardı. Bir ses ona, “Kalk Petrus, kes ve ye!” dedi. “Asla olmaz, ya Rab!” dedi Petrus, “Hiçbir zaman ba­yağı ya da murdar herhangi bir şey yemedim.” Ses tek­rar, ikinci kez duyuldu; Petrus’a, “Tanrı’nın temiz kıl­dıklarına sen bayağı deme” dedi. Bu, üç kez tekrar­landı. Sonra çarşafı andıran nesne hemen göğe alındı.23





Petrus’un gördüğü görüm oldukça tuhaftı. Aşağıda, hikayeye devam ederken, Petrus’a üç kez “kalkıp” her tür vahşi hay­vandan “kesip yemesinin” söylendiğine dikkat edin. Bu hay­vanların yenilmesi, Yahudiler’in dini geleneklerince yasaktı. Görüm, Petrus’un tanrısallık anlayı­şıyla çakışıyordu. Petrus görümdeki sesi üç kez red­detti, çünkü atala­rının geleneğini bozmak istemiyordu. Ona üç kez, “Rab’bin temiz kıldıklarına bayağı deme” de­nildi. Petrus gör-düğü görümün simgesel oldu­ğunu anlamıştı; peki bu neyin simgesiydi? Görümün anla­mını düşünüp ta­şındı; anlamın açığa çık-masını bekledi. Bu bekle­yiş fazla uzun sürmedi.





Petrus şaşkınlık içindeydi. Gör­düğü görümün ne an­lama ge­lebileceğini dü­şünürken, Kornelius’un gönder­diği adamlar sora sora Simun’un evinin kapısına kadar geldiler. Evdekilere seslenerek “Petrus diye tanınan Simun burada mı kalı­yor?” diye sordular. Petrus hala görümün anlamını düşünürken Ruh ona, “Bak, üç kişi seni arıyor” dedi. “Haydi, kalk, aşağıya in. Hiç çekin­meden onlarla git. Çünkü onları ben gönderdim.”





Petrus aşağı inip adamlara, “Aradığınız kişi benim” dedi. “Gelişinizin sebebi ne acaba?” “Doğru ve Tan-rı’dan korkan, bütün Yahudi ulusunca iyiliğiyle ta­nı-nan, Kornelius adında bir yüzbaşı var” dediler. “Kut-sal bir melek ona, seni evine çağırtıp senin söyle­ye-ceklerini dinlemesini buyurdu.” Bunun üzerine Petrus onları içeri alıp konuk etti. Ertesi gün Petrus kalktı, onlarla birlikte yola çıktı. Yafa’daki kardeşler­den bazı-ları da ona katıldı.





İkinci gün Sezariye’ye vardılar. Bu arada Kornelius, akraba ve yakın dostlarını toplamış onları bekliyordu. Eve giren Petrus’u karşıladı, tapınırcasına ayaklarına kapandı. Petrus ise onu ayağa kaldırarak, “Kalk, ben de insanım” dedi. Petrus Kornelius’la konuşa konuşa içeri girdiğinde birçok insanın toplanmış olduğunu gördü. Onlara şöyle dedi: “Bir Yahudi’nin başka ulus-tan biriyle ilişki kurmasının, onu ziyaret etmesinin töremize aykırı olduğunu bilirsiniz. Oysa Tanrı bana, hiç kimseye bayağı ya da murdar dememem gerektiğini gösterdi. Bu nedenle, çağrıldığım zaman hiç itiraz et­meden geldim. Şimdi, beni ne amaçla çağırttığınızı so­rabilir miyim?”24





Bu noktada, Petrus’un çatıda gördüğü görümün anlamını kav­radığı açıktır. Rab’bin bu görümü, kendisinin Kornelius tara­fından gönderilen Romalılar’la gitmesi için verilmiş oldu­ğunu anladı. Ancak Rab’bin yapmak üzere olduğu şeyin öne-mini ve etkisini henüz tam olarak fark etmemişti. Petrus’un kafası hâlâ karışıktı ve Kornelius’un, kendisini ne­den çağırt-tığını merak ediyordu.





Kornelius, “Üç gün önce bu sıralarda, saat üçte evimde dua ediyordum” dedi. “Birden bire parlak giy­sili bir adam önüme çıkıverdi. ‘Kornelius’ dedi, ‘Tanrı senin duanı işitti, verdiğin sadakaları andı. Yafa’ya adam yolla, Petrus diye tanınan Simun’u çağırt. O, de­niz kıyısında oturan derici Simun’un evinde kalıyor. Bunun üzerine sana hemen adam yolladım. Sen de lüt­fedip geldin. İşte şimdi biz hepimiz, Rab’bin sana bu­yurduğu her şeyi dinlemek üzere Tanrı’nın önünde toplanmış bulunuyoruz.”25





Sonunda Petrus her şeyi anladı. Rab, Petrus’a yeni bir anlayış verdi. Geleneklere itaat etmektense, Rab’be itaat etmenin çok daha önemli olduğunu yavaş yavaş öğreniyordu. Onu uyan­dırmak ve önyargılarını kırmak için iki güçlü görüm gerekti. Ama Petrus gerçekten değişti. Hikaye şöyle devam ediyor:





O zaman Petrus söz alıp şöyle dedi: “Tanrı’nın insan­lar arasında ayırım yapmadığını, ama kendisinden kor­kan ve doğru olan yapan kişiyi, ulusuna bakmaksızın kabul ettiğini gerçekten anlıyorum. Tanrı’nın, herkesin Rab’bi olan İsa Mesih aracılığıyla esenliği müjdeleye­rek İsrailoğulları’na ilettiği bildiriden haberiniz vardır. Yahya’nın vaftiz çağrısından sonra Celile’den başlaya­rak bütün Yahudiye’de meydana gelen olayları, Tan-rı’nın, Nasıralı İsa’yı nasıl Kutsal Ruh’la ve kudretle meshettiğini biliyorsunuz. İsa her yanı dolaşa­rak iyilik yapıyor, İblis’in baskısı altında olanların hepsini iyi-leştiriyordu. Çünkü Tanrı O’nunla birlik­teydi.





“Biz İsa’nın, Yahudi­ler’in ülkesinde ve Ye-ruşalim’de yaptıkla­rı-nın hepsine tanık ol­duk. O’nu çarmıha ge­rip öl-dürdüler. Ama Tanrı O’nu üçüncü gün di-riltti ve açıkça gö­rün-mesini sağladı. İsa hal-kın tümüne değil de, Tanrı’nın önceden seç-tiği tanıklara –ölüm­den dirilmesinden sonra kendisiyle birlikte yiyip içen biz­lere– göründü. Tanrı tarafından ölülerle dirile­rin Yar­gıcı olarak atanan kişinin kendisi olduğunu halka du­yurmamızı, buna tanıklık etmemizi buyurdu. Peygam­berlerin hepsi O’nunla ilgili tanıklıkta bulunu­yorlar. Şöyle ki, O’na inanan herkesin günahları O’nun adıyla bağışlanır.”





Petrus daha bu sözleri söylerken Kutsal Ruh, konuş­mayı dinleyen herkesin üzerine indi. Petrus’la birlikte gelen Yahudi imanlılar, Kutsal Ruh armağanının öteki uluslardan olanların da üzerine dökülmesini şaşkınlıkla karşıladılar. Çünkü onların, bilmedikleri dillerle konu­şup Tanrı’yı yücelttiklerini duyuyorlardı.



O zaman Petrus, “Bunlar, tıpkı bizim gibi Kutsal Ruh’u almışlar. Suyla vaftiz olmalarına kim engel olabilir?” dedi. Böylelikle onların İsa Mesih adıyla vaftiz olmala­rını buyurdu. Sonra onlar Petrus’a, birkaç gün yanla­rında kalması için ricada bulundular.26





O günden sonra Hz. İsa’nın Yahudi öğrencileri yavaş yavaş, kurtuluş mesajının sadece Yahudiler için olmadığını fark et­meye başladılar. Hz. İsa’ya inanan kişiler, hangi ulustan, ırk­tan, kabileden ya da dinden olurlarsa olsunlar, çukurdan kur­tarılabileceklerdi. Hz. İsa’yla ilgili iyi haber, tüm dünya için iyi haberdi. Birkaç yıl içinde, Hz. İsa’nın Yahudi olmayan öğrencilerinin sayısı, Yahudi olanları kat kat aşacaktı. Rab düşleri ve görümleri, bizi kültürümüzdeki bazı adetlerden döndürüp farklı bir yola yönlendirmek için kullanabilir.





Kornelius’un görümündeki meleğin ona, nasıl kurtulacağını söylememiş olması; ama onu konuşması gereken kişiye yön­lendirmesi çok ilginçtir. Rab, Hz. İsa’nın öğrencilerine, kur­tuluş mesajını yayma sorumluluğunu vermişti. Kornelius’un düşündeki melek, onu bakması gereken yere yönlendirdi. ‘Canı çukurdan koruyan’ rüyalar, gören kişiyi Hz. İsa’ya yön­lendiren yönlendirici rüyalardır. Dindar ve Rab’den kor­kan kişiler olmak, Kornelius ve ailesi için yeterli değildi. İyi işler yapmaları da yeterli değildi. Bu şeyler güzeldi, ama kur­tulmak için Hz. İsa’ya inanmaları gerekiyordu. Rab düşleri, O’nu nasıl bulacağımızı göstermek için gönderir.





Tartışma Soruları





	 	Kornelius ve Petrus, Allah’tan korkan içten ve açık 	yürekli kişilerdi. İçten, ama yanlış olmak mümkün mü? Siz 	hiç böyle bir durumda kaldınız mı? Anlatın.



	Sizce melek neden Kornelius’a, mesajı doğrudan 	doğruya iletmektense, Petrus’u gidip almasını söyledi? Mesajı 	doğ­rudan doğruya iletmesi daha basit olmaz mıydı?



	Petrus, görümündeki sese itaat etmeyi başlangıçta 	neden reddetti? Görümün Petrus’un üzerindeki etkisi neydi?



	Hangi gelenekler, önyargılar veya tavırlar kişiyi 	Allah’a itaat etmekten alıkoyabilir? Bunlardan herhangi biri sizi 	Al­lah’a itaat etmekten alıkoyuyor mu?



	Petrus’un, Kornelius ve ev halkına anlattığı 	mesaj neydi? Ana noktalarını özetler misiniz?



	Kornelius ve ailesinin, Petrus’un mesajına yanıtı 	neydi?



	Bu hikayeler Allah hakkında bize ne öğretiyor?





4. Hayatlarını Ölümden Kurtarmak





Kutsal Kitap’a göre, Allah’ın rüyalar vermesinin dördüncü nedeni, insanların hayatlarını ölümden kurtarmaktır27 (yani fi­ziksel ölümden korumaktır). Tevrat’ta ve İncil’de, Rab’bin insanları doğal afetlerden ve zorba adamlardan korumak için onlara rüyalar gönderdiğine ilişkin çarpıcı örnekler vardır. Bu tür rüyalara ilk örneğimizi Tevrat’tan verebiliriz; bu örnek, görkemli bir Mısır firavununun düşünü anlatır. İkinci örnek ise, İncil’de geçer ve Hz. İsa’nın doğumundan sonra gerçek­leşmiş bir olaya odaklanır.





Peygamberlik ve Rüya Yorumu

Tevrat ve İncil’de peygamberlik, doğal yollarla bilinemeyen şey-lerin esinlemesiydi. Bu, Allah’ın geçmiş, şimdi ya da gelecekte olacak olayları önceden bildirmesiydi (esinleme). Allah’tan gelen bir düşün yorumu, bir tür peygamberlikti (ya da doğaüstü bir esinleme).





Allah’tan gelen rüyaları yorumlamak için formüller, kartlar ya da kitaplar kullanılmazdı. Tevrat, Zebur ya da İncil’de, Allah’tan gelen bir rüyanın şifreli dilini çözmek için rüya yorumlama an-siklopedilerini ya da sözlüklerini kullanan günümüzün popüler uygulamasını destekleyen hiçbir kanıt yoktur. Allah’tan gelen rüyaların anlamı Allah tarafından açığa çıkarılırdı, insanlar ta-rafından çözülmezdi. Rüyanın yorumu, yorumlayan tarafından simge veya farklı tekniklere dayanmaksızın, doğaüstü bir şekilde anlaşılırdı. Böylece bir düşün yorumcusu, tıpkı bir peygamber gibi, Allah’ın sözcüsüydü.





Firavunun Düşü: Firavun, bilge adamlarından hiçbirinin yorumla­yamadığı korkutucu iki rüya gördü. Kraliyet sarayında çalışan baş saki firavuna, genç bir Ya­hudi’nin iki yıl önce, kendisinin ve bir arka-daşının rüyasını doğru yo­rum-ladığını söyledi. Bu genç Ya­hudi, Hz. İbrahim’in torununun to­runu olan Yusuf’tu. Yusuf işlemediği bir suçtan ötürü uzun yıllar cezalandırıldığı için hapishanede bulunuyordu. Firavun baş sakisinden, Yusuf hakkında bilgi edindikten sonra, bu genç Yahudi’yi, rüyasını yorumlaması için hemen kraliyet sa­rayına çağırttı.





Firavun Yusuf’u çağırttı. Hemen onu zindandan çıkar­dılar. Yusuf tıraş olup giysilerini değiştirdikten sonra firavunun huzuruna çıktı. Firavun Yusuf’a, “Bir düş gör­düm” dedi, “Ama kimse yorumlayamadı. Duyduğun her düşü yorumlayabildiğini işittim.”





Yusuf “Ben yorumlayamam” dedi, “Firavuna en uygun yorumu Tanrı yapacaktır.”





Firavun Yusuf’a anlatmaya başladı: “Düşümde bir ır­mak kıyısında duruyordum. Irmaktan semiz ve güzel yedi inek çıktı. Sazlar arasında otlamaya başladılar. Sonra arık, çirkin, cılız yedi inek daha çıktı. Mısır’da onlar kadar çirkin inek görmedim. Cılız ve çirkin inek­ler ilk çıkan yedi semiz ineği yedi. Ancak kötü görü­nüşleri değişmedi. Sanki bir şey yememiş gibi görünü­yorlardı. Sonra uyandım. Bir de düşümde bir sapta dolgun ve güzel yedi başak bittiğini gördüm. Sonra sol­gun, cılız, doğu rüzgarının kavurduğu yedi başak daha bitti. Cılız başaklar yedi güzel başağı yuttular. Büyü­cülere bunu anlattım. Ama hiçbiri yorumlayamadı.”28





Yusuf’un iyi rüya yorumladığı biliniyordu. Fakat gerçekten de öyle miydi? Yusuf, rüyanın yorumunu Rab’bin yapaca­ğını, bunun kendi kişisel yetenek ya da bilgeliğine bağlı olma­dığını açıkça bildirdi. Allah doğaüstü esinlemesiyle Yu­suf’a, firavunun düşünün doğru yorumunu açıkladı. Bundan sonra Yusuf, firavuna ve tüm Mısır’a olacak şeyler hakkında peygamberlik etti.





Yusuf, “Efendim, iki düş de aynı anlamı taşıyor” dedi. “Tanrı ne yapacağını sana bildirmiş. Yedi güzel inek yedi yıl demektir. Yedi güzel başak da yedi yıldır. Aynı anlama geliyor. Daha sonra çıkan yedi cılız, çirkin inek ve doğu rüzgarının kavurduğu yedi solgun başaksa yedi yıl kıtlık olacağı anlamına gelir.





Söylediğim gibi Tanrı ne yapacağını sana göstermiş. Mısır’da yedi yıl bolluk olacak. Sonra yedi yıl öyle bir kıtlık olacak ki, bolluk yılları hiç anımsanmayacak. Çünkü kıtlık ülkeyi kasıp kavuracak. Ardından gelen kıtlık bolluğu unutturacak, çünkü çok şiddetli olacak. Bu konuda iki kez düş görmenin anlamı, Tanrı’nın ke­sin kararını verdiğini ve en kısa zamanda uygulayaca­ğını gösteriyor.29

Allah Yusuf’a, dünya üzerinde çok şiddetli bir kıtlık olaca­ğını açıkladı. Şimdi ise Yusuf’a, peygamberlik rolüne uygun olarak, firavunun, bu kıtlığa hazırlıklı olabilmesi için ne yap­ması gerektiğini açıklıyor.





“Şimdi firavunun akıllı, bilgili bir adam bulup onu Mı­sır’ın başına getirmesi gerekir. Ülke çapında adamlar görevlendirmeli, bunlar yedi bolluk yılı boyunca ürün­lerin beşte birini toplamalı. Gelecek verimli yılların bütün yiyeceğini toplasınlar, firavunun yönetimi al­tında kentlerde depolayıp korusunlar. Bu yiyecek, gele­cek yedi kıtlık yılı boyunca Mısır’da ihtiyat olarak kul­lanılacak, ülke kıtlıktan kırılmayacak.”





Bu öneri firavunla görevlilerine iyi göründü. Firavun gö­revlilerine, “Bu adam gibi Tanrı Ruhu’na sahip bi­rini bulabilir miyiz?” diye sordu. Sonra Yusuf’a, “Ma­dem Tanrı bütün bunları sana açıkladı, senden daha akıllısı, bilgilisi yoktur” dedi, “Sarayımız yönetimini sana vereceğim. Bütün hal­kım buyruklarına uyacak. Tahttan başka senden üs­tünlüğüm olmayacak. Seni bütün Mısır’a yönetici atı­yorum.” Sonra mührünü parmağından çıkarıp Yu­suf’un parmağına taktı. Ona ince ketenden giysi giydirdi. Boynuna altın zin­cir taktı. Onu kendi yardım­cısının arabasına bindirdi. Yusuf’un önünde, “Yol açın!” diye bağırdılar. Böylece firavun ona bütün Mı­sır’ın yönetimini verdi.30

Allah ülkedeki herkesin açlıktan ölme­sini istemediği için fi-ravuna o rüyayı verdi. Bu rüya, Allah’ın sevgisinin bir göster­gesiydi. Firavun, kendisine ne ola­cağı bildirildiği için afet gü-nüne hazırla­nabilecekti; ve böylece kimse ölmek zo­runda kal-mayacaktı.





Babil Kralı Nebukadnessar’ın aksine (2. bölüme bakın), Mısır firavunu rüyanın yorumunu (ya da pey­gamberliği) dikkatlice dinledi ve ona göre davrandı. Sadece Mısır’da yaşayan kişile­rin değil, Mısırlılar’ın ürün fazlasın­dan yiyecek almaya gelen komşu uluslardan da birçok kişinin hayatı kurtuldu. Allah mer­hametli ve sevecen olduğu için in­sanları zamansız ölüm­den korumak için rüyalar verir.





Yusuf’un (Hz. İsa’nın Üvey Babasının) Düşleri: Şimdi bahsedeceğimiz rüyalar da Yusuf adlı bir kişinin gördüğü rü­yalardır. Fakat bu Yusuf, önceki hikayemizde sözü edilen Yusuf değildir. İki Yusuf’un yaşamları arasında yaklaşık 2000 yıllık bir süre vardır. Bu hikaye İncil’de geçer ve Hz. İsa’nın doğumundan hemen sonra gerçekleşen olaylar üzerine odaklanır. Bu olaylar, Hz. İsa’nın üvey babası olan Yusuf’un gördüğü rüyalardır. Yusuf, geçimini marangozluk yaparak sağlayan dürüst bir adamdı. Bu hikaye, Hz. İsa daha küçük bir çocukken yaşanmıştır.





Hz. İsa çok tehlikeli bir zamanda Filistin’de doğdu. Ülke, acımasız bir kral olan Büyük Hirodes’in yönetimi altındaydı (İ.Ö. 37-4). Krala, büyük işler yaptığı için de­ğil, gelmiş geç­miş Filistin kralları arasında adı Hirodes olan ilk kral olduğu için Büyük Hirodes deniliyordu. Tarih bize Hirodes’in, yarı Yahudi olduğunu söyler. Hirodes, o zamanın öl­çülerine göre bile gaddar sayılırdı. Kendisine karşı olan tüm politikacıları ve kendi karısı, üç oğlu ve sayısız akrabası da da­hil olmak üzere, hakimiyetine karşı tehdit oluşturuğunu düşündüğü herkesi öldürüyordu. Roma İmparatoru Av-gustus bile, “Hirodes’in domuzu olmak, oğlu olmaktan daha iyidir” diye­rek Hirodes ile alay etmekten kendisini alamamıştı. Hirodes ölüm döşeğinde bile zalimdi. Ölümünden sadece bir­kaç gün önce, Yahudi ulusunun tüm önde gelenlerini hu-zu­runa ge­tirtti. Onları derhal hi-podroma kilitletti ve çevresini as-kerlerle kuşattı. Askerlere, kendi cenaze töreninde onurlandı­rıcı bir “yas” olsun diye, ölümünden hemen sonra kilitlettiği bu kişi­leri öldürmelerini emretti.





Hz. İsa’nın doğumunun hikayesi, Büyük Hirodes’in hüküm­ranlığı zamanında gerçekleşti. Bu hikaye Kral Hirodes’in, Hz. İsa daha çocukken, onu öldürtmeyi nasıl planladığını açıklar. Birazdan göreceğiniz gibi, bu hikayedeki rüyaların yorumlanmaya ihtiyacı yoktu. Rüyaları gören kişiler, onların ne anlama geldiğini gayet iyi biliyorlardı ve görüp işittikle­rine itaat ettiler.





İsa’nın Kral Hirodes devrinde Yahudiye’nin Beytlehem Kenti’nde doğmasından sonra bazı yıldızbilimciler do­ğudan Yeruşalim’e31 gelip şöyle dediler: “Yahudiler’in Kralı olarak doğan çocuk nerede? Doğuda O’nun yıl­dızını gördük ve O’na tapınmaya geldik.”





Kral Hirodes bunu duyunca kendisi de bütün Yeruşalim halkı da tedirgin oldu. Bütün başkahinleri ve halkın din bilginlerini toplayarak onlara Mesih’in nerede doğa­cağını sordu. “Yahudiye’nin Beytlehem kentinde” de­diler. “Çünkü peygamber aracılığıyla şöyle yazılmıştır:





‘Ey sen, Yahuda’daki Beytlehem, Yahuda önderleri arasında hiç de en önemsizi değilsin! Çünkü hal­kım İsrail’i güdecek önder senden çıkacak.’





Bunun üzerine Hirodes yıldızbilimcileri gizlice çağırıp onlardan yıldızın göründüğü anı tam olarak öğrendi. “Gidin, çocuğu dikkatle arayın, bulunca bana haber verin, ben de gelip O’na tapınayım” diyerek onları Beytlehem’e gönderdi.





Yıldızbilimciler, kralı dinledikten sonra yola çıktılar. Doğuda görmüş oldukları yıldız onlara yol gösteri­yordu, çocuğun bulunduğu yerin üzerine varınca durdu. Yıldızı gördüklerinde olağanüstü bir sevinç duydular. Eve girip çocuğu annesi Meryem’le birlikte görünce yere kapanarak O’na tapındılar. Hazinelerini açıp O’na armağan olarak altın, günnük ve mür sundular. Sonra gördükleri bir düşte Hirodes’in yanına dönme­meleri için uyarılınca ülkelerine başka yoldan döndü­ler.





Yıldızbilimciler gittikten sonra Rab’bin bir meleği Yu­suf’a rüyada görünerek, “Kalk!” dedi. “Çocukla anne­sini al, Mısır’a kaç. Ben sana haber verinceye dek orada kal. Çünkü Hirodes öldürmek için çocuğu arata­cak.” Böylece Yusuf kalktı, aynı gece çocukla annesini alıp Mısır’a doğru yola çıktı. Hirodes’in ölümüne dek orada kaldı. Bu, Rab’bin peygamber aracılığıyla bil­dirdiği şu söz yerine gelsin diye oldu: “Oğlumu Mı­sır’dan çağırdım.”





Hirodes, yıldızbilimciler tarafından aldatıldığını anla­yınca çok öfkelendi. Onlardan öğrendiği vakti göz önü-ne alarak Beytlehem ve bütün yöresinde bulunan iki ve iki yaşından küçük erkek çocukların hepsini öldürttü. Böylelikle Peygamber Yeremya aracılığıyla bildirilen şu söz yerine gelmiş oldu:



Rama’da bir ses duyuldu, ağlayış ve acı feryat sesleri! Çocukları için ağla­yan Rahel avutulmak istemiyor, çünkü onlar yok artık!





Hirodes öldükten sonra, Rab’bin bir meleği Mısır’da Yusuf’a rüyada görünerek, “Kalk!” dedi, “Çocukla annesini al, İsrail’e dön. Çünkü çocuğun canına kıymak isteyenler öldü.” Bunun üzerine Yusuf kalktı, çocukla annesini alıp İsrail’e döndü. Ama Yahudiye’de Hi-rodes’in yerine oğlu Arhelas’ın kral olduğunu du­yunca oraya gitmekten korktu. Rüyada uyarılınca Celile böl-gesine gitti. Oraya varınca Nasıra denen kente yer-leşti.” 32





Bu hikayede, Allah’ın insanları ölümden korumak için rüya­ları kullanışının birçok örneğini görüyoruz. Birincisi, Allah yıl­dızbilimcileri bir rüyayla uyardı. Yıldızbilimciler doğudan, büyük ihtimalle Arabistan veya İran’dan (eski Babil’den) gel­miş bilge adamlardı. Onlar, eski peygamberlikler ve astro­nomi üzerine çalışmaları sayesinde, Yahudiler’e büyük bir kralın doğması gerektiğini anlamışlardı. Bu kralı hediyelerle onurlandırmak istediler. Hz. İsa’yı bulduktan sonra, Allah onları bir rüyada, Kral Hirodes’in yanına dönmemeleri konu­sunda uyardı. Yıldızbilimciler bu uyarıya uygun davranarak Hirodes’i atlatıp ülkelerine başka yoldan döndüler.





Bu hikayede Allah, bir rüyada Yusuf’a bir melek göndererek ona, Hz. İsa’nın hayatını kurtarmak için derhal Mısır’a kaç­ması gerektiğini söyledi. Yusuf o gece gördüğü rüyaya itaat etti. Sahip olduklarının hepsini bırakıp yabancı bir ülkeye gitti. Mısır’da birkaç yıl yaşadıktan sonra bir rüyada, ailesini İsrail’e geri götürmesi kendisine söylendi. Yusuf yine itaat etmekte gecikmedi.





Sadece Allah’ın bildiği sebeplerden ötürü, hayatta bazı olay­lar sabit ve değiştirilemez görünür... kıtlık ya da kötü bir diktatörün hakimiyeti gibi acı, ölüm ve yıkım getiren olaylar bile! Allah insanlara olan sevgisini, olayı değiştirmek yerine, tüm sonuçlarından uzak durabilmeleri için onları uyararak gösterir. O, bize verdiği her esinlemeye uygun davranmamızı ister. Bu bölümdeki her iki hikayede de, bir rüyada verilen uyarıdan yararlanmamız için itaatkar davranışın zorunlu ol-du­ğunu görüyoruz.





Tartışma Soruları





	 	Firavunun büyücüleri onun rüyasını neden 	yorumlayama-dı­lar? Halbuki onların rüyalarla ilgili derin 	bil­gileri, genç olan Yusuf’tan kesinlikle çok daha 	fazlaydı.



	Allah kıtlığın olmasını engellemek yerine, 	firavunu kıtlığa karşı uyarmak için ona bir rüya verdi. 	Allah’ın neden böy-le yaptığı konusunda bir fikir yürütün.



	Firavunun gördüğü rüya mı hayat kurtardı, yoksa 	rüyasına verdiği yanıt mı? Açıklayın.



	Kral Hirodes, Hz. İsa’yı neden yok etmek istedi?



	Kral Hirodes ile ilgili uyarı rüyaları gören 	kişiler kimlerdi? Bu uyarılar nelerdi?



Bu 	hikayeler bize Allah hakkında ne öğretiyor?





5. Bir Rüyanın Rab’den Olup Olmadığını Na­sıl Anlarsınız?





Bu, cevaplanması gereken önemli bir sorudur. Bir rüyanın Al­lah’tan geldiğini düşünmek için konu üzerinde titiz bir ça­lışma yapmak gerekir. Hepimizin bildiği gibi, birinin Allah tarafın­dan verilen bir rüya gördüğünü düşünmesi, bunu ger­çek kılmaz. Geçmişte birçok kişi, Allah tarafından verilen bir rüya gördüğünü varsayarak O’nu kızdırdılar. Tevrat’ta şöyle yazılı­dır:





“Evet, kendi sözlerini söyleyip, ‘Rab böyle diyor’ diyen peygamberlere karşıyım” diyor RAB. “Uydurma düşler gören peygamberlere karşıyım” diyor RAB. “Bu düş­leri anlatıyor, yalanlarla, boş övünmelerle halkımı baş-tan çı­karıyorlar. Ben onları ne gönderdim, ne de ata-dım. Bu halka hiç mi hiç yararları yok” diyor RAB.33





Allah uydurma rüyaların yalanlarıyla halkı baştan çıkaranlara karşıdır. Bu nedenle bir rüyanın Allah’tan olduğunu kabul et­meden önce, o rüyayı çok dikkatli bir şekilde sınamalıyız. İn­cil, peygamberlik sözleriyle ilgili, rüyalar için de geçerli olan şu öğüdü verir:





Peygamberlik sözlerini küçümsemeyin. Her şeyi sına­yın, iyi olana sımsıkı tutunun. Her çeşit kötülükten ka­çının.34

Peygamberlik sözlerini (ya da Allah’tan gelen rüyaları) kü­çüm­sememeli, her şeyi sınamalıyız. Peki düşleri sınamamız için kul­lanmamız gereken ölçütler nelerdir? Biz beş ölçüt öneriyo­ruz. Bu ölçütler, çok kapsamlı olmamalarına rağmen, bir rüya­nın Allah’tan olup olmadığını sınamakta size yar­dımcı olup iyi bir başlangıç sağlayacaktır.





Normal Uyku Döngüsüyle İlgili Gerçekler:





Gördüğümüz birçok rüya (uyurken meydana gelen) insan aklının doğal bir sonucudur. Son 60 yılı aşkın süredir, uyku ve düşler üzerine birçok yararlı klinik araştırma yapılmıştır. 1953 yılında elektromanyetik beyin faaliyetlerinin sürekli görüntülenmesi, uy-kunun 3-4 farklı aşamasının keşfedilmesini sağlamıştır. Uykunun en derin aşaması, Hızlı Göz Hareketi (HGH) uykusudur. HGH uykusu esnasında beyin oldukça aktiftir; gözler göz kapaklarının altında hızlı bir şekilde hareket ederler ve vücudun geniş kasları gevşer.





Araştırmalar, gerçeğe çok yakın olan rüyalarımızın çoğunun HGH uykusu sırasında gerçekleştiğini göstermektedir. Klasik bir araş-tırma, HGH uykusunun her 90-100 dakikada bir, gecede 3-4 kez gerçekleştiğini ve gece ilerledikçe görülme zamanının uzadığını göstermiştir. Biz her gece en azından yaklaşık bir ya da iki saat ve genellikle dört ile yedi civarında rüya görürüz. Biz uyurken bile aklımız dinlenmez. Aksine, HGH uykusu (rüyaların çoğunluğunun yer aldığı, uykunun en derin aşaması) esnasında, vücudun tüm ana kaslarının tamamıyla gevşemesine rağmen, aklımız son derece aktiftir.





Klinik Araştırmalar:

Bir kişinin HGH uykusu sırasında uyandırıldığında, rüyalarının detay-larını kendiliğinden uyandığı zaman-dan daha iyi hatırlayabildiği açığa çıkarılmıştır. Rüyanın sona ermesin-den yaklaşık beş dakika sonra, içe-riğinin yarısı unutulur. On dakika son-ra ise %90’ı unutulur.





Hayatımızın yaklaşık 1/3’ü uykuda geçmektedir. Otuz yaşına geldiğiniz zaman, 87.600 saatten (3.650 gün-den) fazla bir zamanı, ya da yaklaşık on yılı, uyuyarak ve en azından bu-nun üç yılını düş görerek geçirmiş olacaksınız. Lütfen şunu unutmayın ki, Kutsal Kitap hiçbir zaman, haya-tımızın neredeyse % 10’unu düş gö-rerek geçirmemize rağmen, rüyaları-mızdan anlam çıkarmamızı istemez, buna teşvik etmez.





Rüyaları Sınamak için Ölçütler:





1. Tüm rüyaların Allah’tan olmadığını anlayın.

2. Rüyanın Kutsal Kitap’la çelişmediğinden emin olun.

3. Rüya hakkında Hz. İsa’ya iman etmiş kişilere danışın.

4. Rüyanın hangi amaçla verildiğinin farkına varın.

5. İçinizde Allah’a itaat etme arzusu besleyin.





1. Tüm rüyaların Allah’tan olmadığını anlayın





Kutsal Kitap, her sıra dışı rüyanın kaynağının Allah olmadı­ğını öğretir. Bir rüyanın Allah’tan olup olmadığını sınamanın ilk adımı, o rüyanın başka bir kaynağının olma olasılığını elemek­tir. Örneğin, rüyaların çoğunluğunun normal uykumuz sıra­sında meydana geldiğini bilmeniz gerekmektedir (bir son­raki sayfada bulunan kutuya bakınız).





Birçok sıra dışı rüyanın kaynağı, aklımızı etkileyen şeyler olabi­lir. Örneğin; endişe, kimyasallar (alkol ve ilaçlar), hatta kötü ruhlar bile akıl yanılsamaları yaratabilirler. Aklımızı et­ki­leyen her şey rüyalarımızı da etkileyebilir. “Akıl” kavramı, Tevrat’ta ve İncil’de sık sık yürek, can ve ruh kelimeleriyle birlikte kullanılır. Bu kavram, sadece beynimizden ya da ‘dü­şünmek’ten daha fazlasını içerir. Kişinin düşünme, bilme, his­setme, isteme gibi kişisel deneyimlerinden oluşan tüm (içsel) yaşamını ifade eder. Bu bölümde “akıl” kelimesini bu an­lamda kullanıyoruz.

Yıllardır birçok kişi, rüyalarının Allah’tan geldiğini düşüne­rek aldanmıştır. Tevrat bizi, peygamber olduklarını iddia eden kişi­lerden bazılarının bile uydurma düşler görebilecek­leri ko-nu­sunda uyarır.





Adımla yalancı peygamberlik edenlerin ne dediklerini duydum. ‘Bir düş gördüm! Bir düş!’ diyorlar. Kafala-rın­dan uydurdukları hileleri aktaran bu yalancı pey-gam­berler ne zamana dek sürdürecekler bunu?35





Yukarıdaki bölümde açıkça görülüyor ki, ba-zı rüyalar insan aklı­nın yanılsamala­rından kay-naklanır.





Yanılsama, tanımı ge­reği, ­gerçek ya da doğ-ru oldu­ğuna inanı­lan sahte ya da uy­durma bir şeydir. İnsan aklı yanıl-samalara açık ol­duğu için, bir rüya­nın Al­lah-tan gelip gelmediğini varsayma noktasında çok yavaş olmamız ge-rekir. Sıra dışı bir rüya-nın Al­lah’tan olup ol-madığı konusunda yar-gıya varmadan önce, onun başka bir şeyden kay­naklanma olasılığını elemiş olma-lıyız. Örneğin bir rüya­nın kay­nağı, bilinen yanılsama kaynak-ları olan a) endişe, b) kimyasal dengesizlikler, hatta c) kötü ruhlar olabilir.





a. Endişe (Kaygı): Zihinsel ya da duygusal endişe, sıra dışı rü­yaların genel kaynağıdır. Aklımız tedirgin olduğunda, bu du­rum sık sık gerçeğe yakın rüyalara ya da kabuslara neden olur. Kabuslar ve rahatsız edici rüyalar endişenin bir işareti­dir. Korku, travma, acılık, ağrı, hastalık, alerjiler gibi birçok şey bu karışıklığa sebep olabilir. Zebur’da yazılı olan bir özde­yiş şöyle der:

Çok tasa kötü düş, çok söz akılsızlık doğurur.36

Bu özdeyişte Zebur, insanın ortak bir deneyiminden bahseder (kaygı ve korku düşlerimizi etkiler). Boşanma, hastalık, kaza­lar, yas ve şiddet gibi travmaya yol açan olaylar, duygusal stres ve kabuslar üretebilir. Bunlara, Travma Sonrası Stres Hastalığı (TSH) denir ve travma geçirmiş kişilerde görülen ortak bir du­rumdur. Televizyonda gece yarısı izlediğimiz ve zararsız gördü­ğümüz korku filmleri, aylarca süren travma sonrası stres kabuslarına sebep olabilir. Aynı şekilde acılık, kızgınlık, gü­cenme ve kıskançlık gibi duygular da kabuslara ve rahatsız edici rüyalara sebep olurlar.





Ruh halimiz (duygular, irade/istek, hisler, düşünceler vs.) rüya görme şeklimizde önemli bir rol oynar. Zihinsel ya da duygusal endişeden kaynaklanan rüyalar açıklayıcı olabilir, ancak bunlar insan aklının içsel karmaşalarının bir parçasıdır ve Allah’tan gelen rüyalarla aynı kategoride değildirler. Al­lah, endişeli bir ki­şiye bir rüya verdiğinde, rüyanın diğer özellikleri, onun kendi endişelerinden değil, Allah’tan kay­naklandığına dair kanıt sağla­yacaktır.





b. Kimyasal Dengesizlik: Alkol ve uyuşturucuların, sanrılara ve gerçeğe yakın rüyalara sebep olduğu bilinmektedir. Aynı şe­kilde, yetersiz beslenme, uykusuzluk, sersemlik ve hazım­sızlık da rüyaları etkileyen kimyasal dengesizliklere ve zihin­sel çar­pıtmalara sebep olabilir. Uyuşturucular ve alkol, ruh halimizi değiştirmek ve sanrılar (gerçek dışı görüntüler) üret-mek konu­sunda oldukça ünlüdür. Zebur bile alkolün, akıl üze-rindeki san­rıya sebep olan, aldatıcı etkilerini kabul eder.





Şarabın kızıl rengine, kadehte ışımasına, boğazdan aşa­ğıya süzülüvermesine bakma. Sonunda yılan gibi ısırır, engerek gibi sokar. Gözlerin garip şeyler görür, aklından ahlaksızlıklar geçer.37

Bazı kişiler rüyaları ve sanrıları, sözde dinsel deneyimler ya­şamak amacıyla arttırmak için alkol veya diğer uyuşturucuları kullanırlar. Nitekim bu tür uygulamalarla üretilen rüyalar ve görümler Allah’tan değil, aklın yanılsamalarından kaynakla­nır.





c. Kötü Ruhlar (Cinler): Ruhlar da sıra dışı rüyaların sebebi olabilir; ancak Tevrat’ta ya da İncil’de bunun açık bir örneği yoktur.38 Hindu dini ve New Age taraftarları rüya görmeyi, “ilahi” güçler ve ruhlarla iletişim kurmakta önemli bir araç ola­rak görenler arasındadırlar. Bu dünya görüşüne göre, ruh­lar iyi, kötü ya da nötr olabilirler.





Medyumlar ve ruh çağıranlar, kendileri ya da müşterilerinin sözde iyiliği için, doğaüstü rehberlik yapmaya ya da ruhsal bo­yutla bağlantı kurmaya çalışan kişilerdir. İşlerini genelde rü­yalar, translar, seanslar, dinsel törenler, çay yaprağı oku­maları vs. aracılığıyla yaparlar. Rüyalar ve rüyaların yorum­larıyla il­gili yazınların çoğu, Tevrat, Zebur ve İncil’de sergi­lenen dünya görüşünden son derece farklı bir dünya görüşüne sahip kişiler tarafından yazılmıştır.





Tevrat, insanlar için, ruhlar dünyasıyla bağlantı kurmanın olası olduğunu doğrular. An-cak Tevrat, ruhlarla iletişim kur­manın Allah’ın gözünde tiksindirici olduğu konusunda ol­dukça nettir. Tevrat’ta ve İncil’de insanlara, meleklere, kötü ruhlara ya da ölülerin ruh-larına değil, sadece Allah’a dua etmeleri emredilir. Ruhlarla bağlantı kurmak daha fazla karmaşaya ve al­danmaya sebep olacaktır. Tevrat medyumlar, ruh çağı­ranlar ve ölülerin ruh-larıyla ileti­şim kuranlarla ilgili şöyle der:





Aranızda... falcı, bü­yücü, muskacı, medyum, ruh çağı­ran ya da ölülerin ruh­larına danışan kimse olmasın. Çünkü RAB bunları yapan­lardan tiksinir...39





Cincilere, ruh çağıranlara yönelmeyin. Onlara danış­ma­yın, kirlenirsiniz. Tanrınız RAB benim.40





Kutsal Kitap’ta meleklerin (iyi ruhlar) insanlarla, Allah tara­fın­dan gönderilmedikçe, iletişim kurmadıkları yazılıdır. Tev­rat, Zebur ve İncil, insanlara sadece Allah’a dua edip yal­nız O’na tapınmaları gerekti­ğini öğretir. İnsanlar asla ruhlara (meleklere bile) dua etmemeli, onlarla bağlantı kurmaya ça-lışmamalıdır. Melekler, Allah’a sadık ve itaatkâr oldukları için, Allah tarafın­dan gönderilmedikçe in­sanlarla iletişim kur-mazlar.





Aynı şey kötü ruhlar için söylenemez. Kötü ruhlar insanlarla bağlantıyı başlattıkları gibi, ruhlarla bağlantı kurmaya çalışan insanlara da cevap verirler. Rüyalar, medyumlar ya da ruh ça­ğıranlar aracılığıyla ruhlarla bağlantı kurmaya çalışırsanız, size cevap vermek için sadece kötü ruhların hazır olacağın-dan emin olabilirsiniz. Evle­nilecek kişiyle ilgili öğüt veya herhangi bir ka­rarla ilgili yönlendiriş aramak ya da ruhlarla bağlantı kur­maya teşebbüs etmek, kötü ruhlara ka­panması zor kapılar aça­caktır. Allah, ­insanlığa rehberlik etmeleri için ruh-ları görevlen­dirmemiştir. O, bu rolü bizzat üstlenmiştir. İn-cil’de, Hz. İsa’nın öğren­cileri ruhlar tara­fından aldatılmama-ları için uyarılmış­lardı. İncil, Şeytan’ın bile bir melek gibi görünmek için kim­liğini gizlediğini söyler:





...Şeytan da kendisine ışık meleği süsü verir. 41





Bu nedenle rüyaları, ruhlar dünyasıyla bağlantı kurma yolu ola­rak kullanır-sanız, bu, bir medyum ya da ruh ça-ğıran biri gibi hareket ederek Allah’a itaatsizlik ediyorsunuz anlamına gelir. Bir ruhla bağlantı kurarsanız, bunun (belki kendisine iyi bir ruh süsü veren) kötü bir ruh olduğundan ve sizi kabus-lara, daha fazla korkuya ve ruhsal bağlara götüreceğinden emin olabilirsi­niz.





2. Rüyanın Kutsal Kitap’la çelişmediğinden emin olun





Bir rüyanın Allah’tan olup olmadığını sınamada bir başka adım da, o rüyanın Tevrat, Zebur ya da İncil’in öğretileriyle çelişmedi­ğinden emin olmaktır. Allah’ın sözü, herhangi bir rü­yadan daha güvenilir ve kesindir. Allah, Kutsal Kitap’ta zaten vermiş olduğu yönlendiriş ile bir rüyada çelişmeyecek­tir. Al­lah’tan gelen herhangi bir rüyanın, Tevrat, Zebur ve İn­cil’deki öğretişleri yalanlamayacağından, geçersiz kılmaya­cağından ya da “güncellemeyeceğinden” emin olabilirsiniz. Kutsal Kitap’ı ne kadar iyi bilirseniz, bir düşün Allah’tan olup olmadığını da o kadar iyi anlarsınız.

Düşü olan peygamber dü­şünü anlatsın; ama sözümü alan onu sadakatle bildirsin. “Buğ-­dayın yanında saman nedir ki?” diyor RAB. “Be­nim sö­züm ateş gibi değil mi? Ka­yaları paramparça eden bal­yoz gibi değil mi?”42





Yukarıdaki bölümde, buğdayın samandan üstün olması gibi, Al­lah’ın sözünün de rüyalardan üs­tün olduğu söylenmektedir. Kutsal Kitap, aracılığıyla rüyaların geçerliliğini sınadığımız “baş kaynak’tır. Rab’den kaynaklanan rüyaların asla cina­yete, aldatmaya, cinsel ahlaksızlığa, yalana, hırsızlığa, aç­göz-lülüğe, bencilliğe veya sahte öğretişe teşvik etmeyeceğin­den tamamıyla emin olabiliriz. Örneğin, Allah’ın, bir rüyada ken-di­sine net bir şekilde, eşini ve çocuklarını bırakıp yakın za-manda tanışmış olduğu daha genç bir bayanla başka bir yere taşınma­sını söylediğini iddia eden bir adamla ilgili bir makale okudum. Bu düş Allah’tan değil, kendi aklının bir ya­nılsa-masından kay­naklanmıştı. Allah’tan gelen rüyalar, Al­lah’ın Tevrat, Zebur ve İncil’de zaten açıklamış olduğu şey­lerle çelişen hiçbir şeyi asla yönlendirmeyecek ve o yöne teş­vik etmeyecektir. Allah tara­fından verilen rüyalar ancak ve ancak kişiyi güçlendirir, teşvik eder, uyarır ve rahatlatır.43





Kutsal Kitap’ı iyi bilmek, bir rüyanın Rab’den olup olmadı­ğını anlamak için oldukça yararlıdır. Bu konuda; Tevrat, Ze­bur ve İn­cil hakkında iyi bir anlayışa sahip bilgili bir iman­lıya danışmanızı tavsiye ederiz.

3. Rüya hakkında Hz. İsa’ya iman etmiş kişilere danışın





Rüyanızı anlamak ve Kutsal Kitap’la çelişmediğini doğrula­mak için yardıma ihtiyaç duyarsanız; Tevrat, Zebur ve İncil’i iyi bi­len bir imanlı bulun. Ondan rüyanızı dinlemesini, anla­yış için si­zinle dua etmesini isteyin.





Üçüncü bölümde, içten kişilerin rüyalarında Hz. İsa’nın öğ­rencilerini arayıp bulmaya yönlendirildiklerini okumuştuk. Romalı Yüzbaşı Kornelius ve inanlılara zulmeden Saul din­dardı ve Rab’bi hoşnut etmek isteyen içten insanlardı. Fakat dindar olmalarına rağmen, Rab’le ilgili bilgilerinde bir şeyler eksikti. Petrus geldi ve Kornelius’a Hz. İsa’nın mesajını açık­ladı; Hananya Saul’a geldi ve onun şifa bulması için dua etti. Rab, Hz. İsa’nın öğrencilerini bu dindar adamların her ikisine de gönderdi. Rab her iki adama da görüm verdi, ancak işi so­nuçlandırmak için Hz. İsa’nın öğrencilerini kullandı.





Hz. İsa’nın her öğrencisi peygamberlikte bulunma ya da rü-ya­ları yorumlama armağanına sahip değildir, ancak birçoğu Tev­rat, Zebur ve İncil hakkında iyi bir anlayışa sahiptir. Bu anla­yışa sahip değillerse, sahip olan birisini bulup sizin o ki­şiyle bağlantı kurmanızı sağlamalıdırlar.





Önceki bölümlerde, Allah’tan gelen rüyaların Allah’ın halkı ta­rafından yorumlandığını gördük. Hem Mısır firavunu, hem de Kral Nebukadnessar rüyalarını anlamak için yorumculara ihti­yaç duydular. Kendi astrologları, bilge kişileri ve büyü­cüleri Allah’tan gelen rüyaları yorumlamakta yetersiz kaldı­lar. Gü­nümüz astrologları, bilge kişileri ya da büyücüleri, en­dişe ya da ruhlardan etkilenen rüyaları yorumlayabilirler; fa­kat gerçek Rab’den gelen rüyaları yorumlayamazlar.





Rab günümüzde düzenli bir şekilde, insanlara Kendisi’nden gelen düşlerin anlamlarını anlamaları konusunda yardım et­me­leri için Hz. İsa’nın öğrencilerini kullanmaktadır. Zaten günü­müzde, Allah’tan gelen rüyaların çoğu bilmeceler ve simgesel anlatımlarla dolu değildir. Rüyaların amacı çoğu zaman açıktır.





4. Rüyanın hangi amaçla verildiğinin farkına varın





Birinci bölümden dördüncü bölüme kadar, Rab’bin rüyaları ver­mesinin dört nedenini tanımladık.44

	İnsanları 	kötülükten döndürmek,



Gururdan 	uzak tutmak,



Canlarını 	çukurdan korumak ve



Hayatlarını 	ölümden kurtarmak.





Allah, verdiği rüyaları bu dört kategoriyle sınırlamasa da, O’ndan gelen rüyalar dört ortak özellik gösterirler.45 Rüyanız bu kategorilerden bir ya da daha fazlasına giriyorsa, Allah’tan gelen bir rüyanın ortak özelliklerini taşıyor demektir.





Bizim tecrübelerimize göre, Allah diğer üç kategoriden daha çok, canlarını çukurdan korumak kategorisine giren rüyaları ve­riyor gibi görünüyor. Dünyanın her yerinden Hz. İsa ile ilgili rü­yalar gören çok sayıda kişiye ilişkin hikayeler duy-duk. Yakın za­manda bana bu tür düş gören bir kişinin tipik bir örneği anla­tıldı.

Bir bayan şöyle bir düş görmüştü: Rab elinde, kendisine ver­mek istediği ışıktan muhteşem bir armağan tutuyordu. Ama o, sahip olduklarına tutunmayı tercih edip hediyeyi sürekli red­dediyordu. Uyandıktan sonra, hediyeyi geri çevirdiğine çok pişman oldu. Düşü gördüğü hafta, ona Allah’ın Hz. İsa ara-cılı­ğıyla sunduğu armağanı anlatan bir imanlıyla karşılaştı. Bu bayan birkaç gün sonra Hz. İsa’nın öğrencisi oldu.





İnsanlar dünyanın her tarafında Allah tarafından verilen düş­ler görüyorlar. Bu kişiler çoğunlukla, Hz. İsa’yı izlemenin teşvik edilmediği ya da sosyal açıdan kabul edilebilir olma­dığı aile­lerden ve/veya toplumlardan geliyorlar. Bu kişiler rüyalarında görmeselerdi, Hz. İsa’yı izleyip izlememeyi asla düşünmezlerdi. Ancak düşleri dikkatlerini çekti ve yürekle­rini Hz. İsa’ya karşı yumuşattı. Böylece bu rüyalar, canlarını (on­ları yeni bir doğrultuya yönlendirerek) çukurdan korudu ve (yüreklerini yumuşatarak) gururdan uzak tuttu.





5. İçinizde Allah’a itaat etme arzusu besleyin





Allah’tan gelen rüyalar genellikle, rüyayı görenin eylemde bu­lunmasını ya da tepki göstermesini gerektirir. Tevrat ve İn­cil’de, rüyalar hakkında okuduğumuz bölümlerde de durum böyleydi. Rüyadan yarar sağlamak için, rüyayı görenden ey­lem beklenmişti. İtaat etmeye istekli olmak, genellikle Al­lah’ın ira­desini anlamak için bir önkoşuldur. İtaat etmek is­temediğimiz sürece, Allah’ın isteğini (bir rüyanın yorumu gibi) bilmeyi bekleyemeyiz. Hz. İsa bunu şöyle ifade eder:





Eğer bir kimse Tanrı’nın isteğini yerine getirmek istiyorsa, bu öğretinin Tanrı’dan mı olduğunu, yoksa kendiliğimden mi konuştuğumu bilecektir.46

Hz. İsa, “Rab’bin isteğini yerine getirmeyi” seçmeyi, bir me­sa­jın Allah’tan olup olmadığını bilmenin önkoşulu olarak görmek­tedir. Allah, gizemlerini isteksiz yüreklere açıklamak zorunda değildir. Ancak ilginç olan şu ki, Rab bazen inatçı in­sanlara bile düşler verir (Kral Nebukadnessar gibi). Allah bunu, onlara kendilerini alçaltmaları ve itaat etmeleri için bir şans vermek amacıyla yapar. Fakat Allah’a itaat etme isteği olmadan, O’nun size verebileceği rüyaları anlamanın yararı ya da anlamı yoktur.





Gördüğümüz en üzücü şeylerden biri, rüyalarıyla ilgili hiçbir şey yapmayan kişilerdir. Bu kişiler rüyalarını anlamak için hangi adımı atmaları gerektiğini bilmediklerinden, korktukla­rın­dan ya da başka bir nedenden ötürü rüyalarını görmezden gelirler. Allah bizi nadiren herhangi bir şey yap­maya zorlar. Bu nedenle, rüya aracılığıyla yapmanızı istediği ko­nuda sizi zorlamayacaktır. Allah’ın isteğini göz ardı edip O’nun gön­derdiği rüyalara karşılık vermemek mümkündür.





Bizimle görmüş olduğu rüyayı paylaşan bir bayan tanıyoruz. Rü­yasında, iki genç bayan onunla ‘yaşam sözü’nü paylaşmak için kapısına gelmişler. Bu bayan rüyasındaki ‘yaşam sözü’ te­riminin ne anlama geldiğini bilmiyordu. Kısa süre sonra, iki genç bayan gerçekten kapısına geldi ve onunla Hz. İsa’yla il­gili ­konuşmaya başladı. Bu bayan İncil’de Hz. İsa’ya ‘Yaşam Sözü’ dendiğini öğrendi. Üzücü olan şu ki, 13 yıl sonra bu ba­yan, kapısına gelen bayanların getirdikleri mesaja hâlâ ya­nıt vermemişti. Tanıdığımız başka biri birkaç ay önce Hz. İsa’yla ilgili birçok rüya gördüğünü söyledi. Rüyalarını daha dün gör­müş gibi net hatırlayabilmesine rağmen, bunları gör-mezden gelip unutmaya çalışmıştı; çünkü yanıt verirse, bu-nun yaşamını değiştireceğini biliyordu.





Hz. İsa 2000 yıl önce Kudüs şehrine girdiğinde, halk O’nu ka­bul etmedi. Bunun üzerine Hz. İsa şöyle dedi:

Keşke bugün sen de esenliğe giden yolu bilseydin. Ama şimdilik bu senin gözlerinden gizlendi. Senin için öyle günler gelecek ki, düşmanların seni setlerle çevirecek, kuşatıp her yandan sıkıştıracaklar... Çünkü Tanrı’nın se­nin yardımına geldiği zamanı fark etmedin.47





Bazı kişiler Allah’ın kendilerine neden konuşmadığını merak ederler. Bu kişiler şöyle derler: “Rab bana bir konuşsa ya da bir mucize gösterse... O’nun yolundan giderim… vb.” Maale­sef, Hz. İsa’nın zamanında olduğu gibi, sorun Allah’ın sessiz ol­ması değil, çok az insanın O’nu dinlemesidir. Allah kendi­sini in­sana hem genel, hem de belirli yollarla açıklar. O ken­disini ge­nel olarak yaratılış aracılığıyla açıklar. İncil’de şöyle yazılı­dır:





Tanrı’nın görünmeyen nitelikleri –sonsuz gücü ve Tan­rı­lığı– dünya yaratılalı beri O’nun yaptıklarıyla an-laşıl­makta, açıkça görülmektedir. Bu nedenle özür­leri yok­tur.48





Belki Allah düşünüzde sizinle konuşuyordur; fakat Allah’ın söyledikleri sizin için önemli değilse, O’nun sesini dinlemeyi umursamayabilirsiniz. Romalı Yüzbaşı Kornelius, görü­münde aldığı mesajla ilgili bir şeyler yapma ihtiyacı duydu. Petrus’un kim olduğunu ya da ne söyleyeceğini bilmediği halde, hemen onu çağırttı. Kornelius Allah’ın kendisine söy­lemek istediği şeyi duyma konusunda istekli olduğu için, Al­lah onu ve ailesini bereketledi. Hz. İsa, Allah’ın mesajının ne kadar değerli oldu­ğunu şu benzetmeyle açıklamıştır:





...Göklerin Egemenliği, güzel inciler arayan bir tüccara benzer. Tüccar, çok değerli bir inci bulunca gitti, varını yoğunu satıp o inciyi satın aldı.49





Allah’ın ardınca gitmek, her türlü bedele değer. Hz. İsa’yla il­gili bir rüya ya da görüm görmek, başınıza gelen hem en kötü, hem de en iyi şey olabilir. Görmezden gelerek Allah’ın size söylemeye çalıştığı şeyi reddederseniz, bu başınıza gele­bilecek en kötü şey olabilir. Çünkü böylece Allah’tan uzakla­şırsınız. Rüyanıza yanıt verip Allah’ı ararsanız, bu başınıza gelen en iyi şey olabilir. Hz. İsa şöyle söz vermiştir:





Dileyin, size verilecek; arayın, bulacaksınız; kapıyı ça­lın, size açılacaktır. Çünkü her dileyen alır, arayan bulur, kapı çalana açılır.50





...Bense insanlar yaşama, bol yaşama sahip olsunlar diye geldim. Ben iyi çobanım. İyi çoban koyunları uğ­runa ca­nını verir.51





Allah’ın size söylemek istediği şeyi anlamak için çaba göster­meniz gerekmektedir. Bir sonraki bölüm bu konu üzerinedir: “Allah’ın Esinlemesine Yanıt Vermek.”





Tartışma Soruları





1.	Rüyaların ortak kaynağı en çok nedir?

2.	Allah’tan bir rüya gördüğümüzü iddia etmeden önce niçin çok dikkatli olmalıyız?

3.	Bu bölümdeki beş ölçütten hangisini anlamanın ya da uygu­lamanın en zor olduğunu düşünüyorsunuz?

4.	Allah, neden bir rüyanın anlamını gizler?

5.	Allah’tan gelen bir rüyaya itaat etmeye hazır mısınız?

6.	Hiç Allah’tan geldiğini düşündüğünüz bir rüya gördünüz mü? Anlatın.





6. Allah’ın Esinlemesine Yanıt Vermek





Tevrat, Zebur ve İncil’de, yarattıkları ile öylesine ilgilenen ve onlarla iç içe olan bir Allah keşfediyoruz ki, Hz. İsa bunu şöyle ifade etmektedir:





İki serçe bir meteliğe satılmıyor mu? Ama Babanız’ın (Rab’bin) izni olmadan bunlardan bir teki bile yere düşmez. Size gelince, başınızdaki bütün saçlar bile sa-yı­lıdır. Onun için korkmayın, siz bir çok serçeden daha de­ğerlisiniz.52





Hz. İsa’nın öğrencilerinden olan Petrus da Allah’ın insanlara ne kadar değer verdiğini anlamıştı. Petrus bunu şu sözlerle dile getirir:





Bütün kaygılarınızı O’na (Rab’be) yükleyin, çünkü O sizi kayırır.53





Rab size bir rüya verdiyse, bu büyük olasılıkla Allah’ın sizi se­vip sizinle ilgilendiğini bilmeniz içindir. Aynı zamanda bu rü­yayla sizin dikkatinizi çekmek ister. Ancak rüyalar her ne ka­dar harika olsa da, Rab rüyadan çok daha güvenilir ve ke­sin olan vahyini vermiştir. Kutsal Kitap, Allah’ın insanlığa verdiği muhteşem bir esindir. Ama O’nun insanlığa verdiği en muhteşem esin bir Kişi’dir.

Allah’ın En Muhteşem Esinlemesi





Tevrat, Zebur ve İncil’de Allah’ın insanlarla baş etmesi ile il­gili esinlemeler buluruz. Asıl sürprizlerden biri Allah’ın me­sa­jının gökten bir kitap şeklinde değil, bir insan biçiminde gönde­rilmiş olmasıdır. İncil bunu şöyle ifade eder:





Başlangıçta Söz vardı. Söz Tanrı’yla birlikteydi ve Söz Tanrı’ydı. Başlangıçta O, Tanrı’yla birlikteydi. Her şey O’nun aracılığıyla var oldu, var olan hiçbir şey O’nsuz olmadı. Yaşam O’ndaydı ve yaşam insanların ışığıydı. Işık karanlıkta parlar. Karanlık O’nu alt edemedi.54





Burada Allah’ın Sözü’nden bahsediliyor. “Söz”ün Allah’la bir­likte, hatta Söz’ün Allah olduğunu öğreniyoruz. Peki “Söz” ke­limesi ne anlama geliyor? Bunu anlamak için oku-maya de­vam etmeliyiz:





Söz insan olup aramızda yaşadı. O’nun yüceliğini –Ba-ba’dan gelen, lütuf ve gerçekle dolu biricik Oğul’un yüceliğini– gördük.55





İncil, Rab’bin Sözü’nün gerçekten gelip dünyada aramızda ya­şadığına dair sıra dışı bir iddiada bulunuyor. Dahası, Söz’ün Hz. İsa olduğunu iddia ediyor. Asıl nokta şudur: Hz. İsa, bir peygamberden ya da Rab’bin harika bir elçisi olmak­tan çok daha üstün bir konumdadır. Hz. İsa, Rab’bin mesajı ve en muhteşem esinlemesidir. Hz. İsa kim olduğu ve özel­likle kendi­sinin insanlığın en büyük ihtiyacına nasıl cevap verdiğine iliş­kin bazı şaşırtıcı ifadelerde bulunmuştur. Bun­lardan birkaçına bir göz atalım:

Hz. İsa’nın Kendisi Hakkındaki İddiaları





Çoğu filozof ve psikolog yüzyıllardır, insan yüreğinde derin bir açlık olduğu konusunda görüş birliğindedirler. Freud, “İn­sanlar sevgiye açtır” sonucuna vardığını söylemiştir. Bir baş-ka filozof olan Jung, “İnsanlar kendilerini ifade etmeye açtır” ve Adler, “İnsanlar önemsenmeye açtır” demiştir. Ama Hz. İsa, “Ben Ya­şam Ekmeği’yim” demiştir. Başka bir de­yişle, içsel açlığınızı gi­dermek istiyorsanız, Hz. İsa “Bana gelin” diyor.





İsa, “Yaşam ekmeği Ben’im. Bana gelen asla acıkmaz, bana iman eden hiçbir zaman susamaz” dedi.48





Birçok kişi kendisini karanlıkta, hayal kırıklığı ve üzüntü içinde olduğunu hisseder. Ne yapacaklarını, nereye gidecek-le­rini bilmezler. Hz. İsa işte böyle insanlara şunu de­miştir:





Ben dünyanın ışığıyım. Benim ardımdan gelen, asla ka­ranlıkta yürümez, yaşam ışığına sahip olur.49





Birçok kişi ölümden korkar. Ölüm korkusu başlangıçtan beri in­sanlıkla beraber olmuştur. Ancak, Hz. İsa kendisi hakkında şu çarpıcı iddiada bulunmuştur:





Diriliş ve yaşam Ben’im. Bana iman eden kişi ölse de ya­şayacaktır. Yaşayan ve bana iman eden asla ölmeye­cek.56





Her türlü özgeçmişten ve tüm uluslardan, zengin ve yoksul in­sanlar kaygı, endişe, korku ve suçluluk hisleriyle yüklü­dürler. İnsanlar, Rab için hissettikleri susuzluğu gidermeyen dini ku­rallar ve geleneklerin ağırlığının yükünü taşıyorlar. Hz. İsa on­lara şöyle diyor:





Ey bütün yorgunlar ve yükü ağır olanlar! Bana gelin, ben size rahat veririm. Boyunduruğumu yüklenin, ben­den öğre­nin. Çünkü ben yumuşak huylu, alçakgönül-lüyüm. Böylece canlarınız rahata kavuşur. Boyundu-ruğumu ta­şımak kolay, yüküm hafiftir.57





Birçok insan gerçeği arıyor. Farklı dinlerle, felsefelerle ve fi­kir­lerle karşılaşmış bu kayıp insanlar, neyin doğru olduğunu ya da Rab’bi nasıl bulacaklarını bilmiyorlar. Hz. İsa onlara şöyle diyor:





Yol, gerçek ve yaşam Ben’im. Benim aracılığım olma­dan Baba’ya kimse gelemez.58





Hz. İsa’nın kendisiyle ilgili sıra dışı iddialarının listesi devam ediyor. Başka bir örnek daha görmek için Hz. İsa’nın felçli bir adamla arasında geçen hikayeye bir bakalım:





Birkaç gün sonra, İsa tekrar Kefarnahum’a geldiğinde, evde olduğu duyuldu. O kadar çok insan toplandı ki, artık kapının önünde bile duracak yer kalmamıştı. İsa onlara Tanrı sözünü anlatıyordu. Bu arada O’na dört kişinin ta­şıdığı felçli bir adamı getirdiler. Kalabalıktan O’na yak­laşamadıkları için, bulunduğu yerin üzerin­deki damı de­lip açarak felçliyi üstünde yattığı şilteyle birlikte aşağı indirdiler. İsa onların imanını görünce felçliye, “Oğlum, günahların bağışlandı” dedi.

Orada oturan bazı din bilginleri ise içlerinden şöyle dü­şündüler: “Bu adam neden böyle konuşuyor? Tanrı’ya küfrediyor! Tanrı’dan başka kim günahları bağışlaya-bi­lir?” Akıllarından geçeni hemen ruhunda sezen İsa on­lara, “Aklınızdan neden böyle şeyler geçi­riyorsunuz?” dedi. “Hangisi daha kolay? Felçliye ‘Günahların ba-ğış­landı’ demek mi, yoksa, ‘Kalk, şilteni topla, yürü’ demek mi? Ne var ki, İnsanoğlu’nun yeryü­zünde gü-nahları ba­ğışlama yetkisine sahip olduğunu bilesiniz diye...” Sonra felçliye, “Sana söylüyorum, kalk, şilteni topla, evine git!” dedi. Adam kalktı, hemen şiltesini topladı, hepsinin gözü önünde çıkıp gitti. Her­kes şaşa-kalmıştı. Tanrı’yı övüyor­lar, “Böylesini hiç görmemiş-tik!” diyorlardı.59





Dini önderlerin tepkisi şuydu: “Bu adam neden böyle konu-şu­yor? Rab’be küfrediyor. Rab’den başka kim günahları ba-ğışla­yabilir?” Hz. İsa felçli adamı iyileştirerek günahları af-fetme yetkisine sahip olduğunu göstermeye devam etti. Gü-nahı bağış­layabilme iddiası gerçekten şaşırtıcıydı.





Hz. İsa’nın kendisiyle ilgili öne sürdüğü bir başka iddia ise, bir gün dünyayı yargılayacağı yönündeydi. Hz. İsa, o gün tüm ulus­ların kendi huzurunda toplanacağını ve onları kendi­sinin ­yargılayacağını söyledi. Bazıları sonsuz yaşamı miras alacak, diğerleriyse Rab’den sonsuza dek ayrı kalma cezasını çeke­ceklerdi.





İnsanoğlu kendi görkemi içinde, bütün melekleriyle ge­lince, görkemli tahtına oturacak. Ulusların hepsi O’nun önünde toplanacak, O da koyunları keçilerden ayıran bir çoban gibi, insanları birbirinden ayıracak.60





Burada Hz. İsa’nın iddiası daha da şaşırtıcı hale gelir; sadece yargıç olacağını değil, yargının ölçütü de olacağını söyler. Başka bir deyişle, Yargı Günü’nde bize ne olacağı, Hz. İsa’ya bu hayatta nasıl yanıt verdiğimize bağlıdır!





Koyunları sağına, keçileri soluna alacak. O zaman Kral, sağındaki kişilere, ‘Sizler, Babam’ın kutsadıkları, gelin!’ diyecek. ‘Dünya kurulduğundan beri sizin için hazırlan­mış olan egemenliği miras alın! Çünkü acık­mıştım, bana yiyecek verdiniz; susamıştım, bana içecek verdiniz; ya­bancıydım, beni içeri aldınız. Çıplaktım, beni giydirdiniz; hastaydım, benimle ilgilendiniz; zin­dandaydım, yanıma geldiniz.’ “O vakit doğru kişiler O’na şu karşılığı vere­cek: ‘Ya Rab, seni ne zaman aç görüp doyurduk, susuz görüp su verdik? Ne zaman seni yabancı görüp içeri al­dık, ya da çıplak görüp giydir­dik? Seni ne zaman hasta ya da zindanda görüp yanına geldik?’ “Kral da onları şöyle yanıtlayacak: ‘Size doğ­rusunu söyleyeyim, bu en basit kardeşlerimden biri için yaptığınızı, benim için yapmış oldunuz.’





“Sonra solundakilere şöyle diyecek: ‘Ey lanetliler, çe­ki­lin önümden! İblis’le melekleri için hazırlanmış sönmez ateşe gidin! Çünkü acıkmıştım, bana yiyecek vermediniz; susamıştım, bana içecek vermediniz; ya­bancıydım, beni içeri almadınız; çıplaktım, beni giy­dirmediniz; hastay­dım, zindandaydım, benimle ilgilen­mediniz.’ “O vakit onlar da şöyle karşılık verecekler: ‘Ya Rab, seni ne za­man aç, susuz, yabancı, çıplak, hasta ya da zindanda gördük de yardım etmedik?’ “Kral da onlara şu yanıtı verecek: ‘Size doğrusunu söyleyeyim, madem ki bu en basit kardeşlerimden biri için bunu yapmadınız, benim için de yapmamış oldu­nuz.’ “Bunlar sonsuz azaba, doğ­rular ise sonsuz ya­şama gidecekler.” 61





Bir başka yerde, Hz. İsa’nın öğrencileriyle konuştuğunu gö­rüyo­ruz. Onlarla çok zaman geçirmiş olmasına rağmen, O’nun tam olarak kim olduğu konusunda öğrencilerinin ka­fası hâlâ karışıktı. Hz. İsa onlara şöyle seslenir:





…Beni görmüş olan, Baba’yı görmüştür. Sen nasıl, ‘bize Baba’yı göster’ diyorsun? Benim Baba’da, Baba-nın da bende olduğuna inanmıyor musun? Size söy-lediğim söz­leri kendiliğimden söylemiyorum, ama ben-de yaşayan Baba kendi işlerini yapıyor. Bana iman edin; ben Baba’dayım, Baba da bendedir. Hiç değilse bu işlerden dolayı iman edin.62





Rab’den gelen başka hiçbir peygamber (ya da haberci) böyle bir iddiada bulunmamıştır, bulunamaz da! Hz. İsa, yeryü­zünde yaşamış olan hiç kimseyle karşılaştırılamaz. O şöyle diyordu: Allah’ı tanımak, onu bilmek istiyorsanız, bana ba­kın. Allah’ın insanlık için çağrısının ne olduğunu bilmek istiyorsanız, benim sözlerimi dinleyin. Herkes kendisi hak­kında harika iddialarda bulunabilir, zaten birçok kişi bulunu­yor da! Peki bu iddiaları destekleyen kanıtları var mı? Hz. İsa’nın yaşamına şöyle bir göz atalım ve O’nun, Rab’bin Sözü olduğuna dair ileri sürdüğü iddiaları destekleyen şeyler var mı, birlikte keşfedelim.

Hz. İsa’nın Mucizeleri





Hz. İsa gerçekleştirdiği mucizelerin, Allah’ın kendisiyle ol­duğuna dair kanıtlar olduğunu söyledi; gerçekten de gerçek­leştirdiği bazı mucizeler daha önce hiç görülmemişti. Bir dü­ğüne gittiğinde suyu şaraba çevirdi.63 Doğa olayları üzerinde yetkiye sahipti, öyle ki, bir gün fırtına esnasında bir tek-nedey­ken rüzgarı ve dalgaları azarladı. Rüzgar ve dalgalar da O’na itaat etti.64 Birçok kişiye şifa verdi: Kör doğmuş bir adamın göz­lerini açtı, sağırların duymasını, dilsizlerin ko­nuşmasını ve sakat birinin döşeğini toplayıp yürümesini sağ­ladı.65 Birçok in­sanı, hayatlarını kontrol eden kötü ruhlardan özgür kıldı; üç kez ölüleri diriltti. Bunlar, Hz. İsa’nın kim ol­duğuyla ilgili iddiala­rını destekleyen harika mucizelerden sa­dece birkaçıdır.





Hz. İsa’nın Karakteri





Belki dini liderlerin sizden uzak ve yaklaşılmaz insanlar oldu­ğunu düşünmüşünüzdür. Ama bu, Hz. İsa için geçerli de­ğildir. İncil’de O’nun yaşamını okuduğumuzda, insanların O’nunla bir­likte olmayı sevdiklerini görüyoruz. Bu insanların birçoğu çok farklı insanlardı. Onlar o zamanın sevgiye aç in­sanlarıydı: Fahişeler, cüzamlılar, yoksullar ve çocuklar. Baş-ka bir deyişle, toplum tarafından aşağılanan kişilerdi. Şunu unutmayalım ki, bu insanlar Hz. İsa’nın yaptığı muci­zelerden çok, onlara karşı duyduğu sevgiden etkilendiler. Hz. İsa gü-nahlarına rağmen on­ları sevdi ve onlarla ilgilendi. As­lında O’nun gerçekleştirdiği tüm mucizelerin ardında yatan gerçek, sonsuz sevgisiydi.

Çarmıhtaki ölümü bile karakterinin ve sevgisinin gücüne ta­nıklık etti. Düşmanları Hz. İsa’yı tutukladıkları zaman, öğ-ren­cilerinden biri O’nu kılıçla korumaya hazırdı. Aslında O’nun tüm öğrencileri savaşıp O’nu korumak için tetikte bekliyorlardı. Fakat Hz. İsa’nın onlara ne dediğine bakın:





O zaman İsa ona, “Kılıcını yerine koy!” dedi. “Kılıç çe­kenlerin hepsi kılıçla ölecek. Yoksa Babam’dan yar­dım isteyemez miyim sanıyorsun? İstesem, hemen şu an bana on iki tümenden fazla melek gönderir. Ama böyle olması gerektiğini bildiren Kutsal Yazılar o zaman na­sıl yerine gelir?”66





Hz. İsa korunmasız değildi. Gökten yardım çağırabilir, kurta­rılabilirdi. Ancak O, öyle güçlü bir karaktere sahipti ki, ken-di­siyle ilgili peygamberliklerin gerçekleşmesi için gücünü kul­lanmadı. Bizim günahlarımızın cezasını ödemek için çar­mıha gitti. O bizi sevdi ve bizim hayatımız karşılığında kendi hayatını verdi. Düşmanları O’nu yakalayıp işkence yaptıkla­rında, çarmıha gerip el ve ayaklarından çivilediklerinde bile O şöyle dua ederek sevgisini tekrar gösterdi:





Baba, onları bağışla, çünkü ne yaptıklarını bilmiyor-lar.67





Hz. İsa’nın Dirilişi





Hz. İsa çarmıhta öldükten sonra bir mezara kondu. Fakat üçüncü gün izleyicilerinden bazıları bedenine baharatlar koy­maya (o zamanın bir geleneğiydi) geldiklerinde, bedenin orada olmadığını fark ettiler ve çok şaşırdılar. Sonra, Kutsal Kitap’ta anlatıldığı üzere, melekler göründü ve onlara Rab-bin O’nu ölümden dirilttiğini söylediler! Hz. İsa, daha sonra göğe alın­madan önce öğrencilerine göründü.68





Tarih boyunca birçok kişi harika öğretişlerle ortaya çıktı. Bir­kaçı harika mucizeler gerçekleştirdi; fakat hiçbiri ölümden di­rilmedi. Allah’ın Hz. İsa’yı ölümden diriltmesi, Hz. İsa’nın ken­disiyle ilgili öne sürdüğü inanılmaz iddiaların kesinlikle en harika kanıtıdır; çünkü sadece ve sadece Allah O’nu ölüm-den di­riltebilirdi. Allah’ın en harika esinlemesi Hz. İsa’dır!





Bir İman Adımı Atmak





Peki ya siz ne yapacaksınız? Hz. İsa canınızı cehennemden, sizi sonsuz ölümden kurtarmak istiyor. Sizi günahın bağından özgür kılmak istiyor... ancak sizi zorlamayacaktır. Sevgi zorlamaz, özgürce kabul edilmelidir. Hz. İsa’ya inan­mayı ve size sunduğu daveti reddedebilirsiniz; ama unutmayın ki o zaman, sonsuza kadar Rab’den uzak kalacak ve O’nun yar-gısına uğrayacaksınız.





Böyleleri Rab’bin varlığından ve yüce gücünden uzak kalarak sonsuza dek mahvolma cezasına çarptırıla-caklar. Bütün bunlar Rab’bin kendi kutsalları arasında yüceltilmek ve bütün imanlılarda hayranlık uyandırmak üzere geldiği gün olacak. Sizler ise iman edenlerdensi-niz. Çünkü size ettiğimiz tanıklığa inandınız.69





Peki bu davete neden “hayır” diyesiniz? Kendi­nizi kurta­ramazsınız! İşte bu nedenle Hz. İsa gökten gelip sizin yeri­nize öldü. Ancak inanıyorsanız, harekete geçmelisiniz. Sa­dece dinleyerek hiçbir şey yapmadan duramazsınız. Bakalım İn­cil ne yapmanız gerektiğini söylüyor:





Tanrı dünyayı o kadar çok sevdi ki, biricik Oğlu’nu verdi. Öyle ki, O’na iman edenlerin hiçbiri mahvolma­sın, hepsi sonsuz yaşama kavuşsun. Tanrı, Oğlu’nu dünyayı yargı­lamak için göndermedi, dünya O’nun aracılığıyla kurtul­sun diye gönderdi. O’na iman eden yargılanmaz, iman etmeyen ise zaten yargılanmıştır. Çünkü Tanrı’nın biricik Oğlu’nun adına iman etme­miştir. Yargı da şudur: Dün­yaya ışık geldi, ama insan­lar ışık yerine karanlığı sevdi­ler. Çünkü yaptıkları işler kötüydü.70





Size doğrusunu söyleyeyim, sözümü işitip beni gönde­rene iman edenin sonsuz yaşamı vardır. Böyle biri yar-gılanmaz, ölümden yaşama geçmiştir.71





İsa, “Zaman doldu” diyordu, “Tanrı’nın Egemenliği yak­laştı. Tövbe edin, Müjde’ye inanın!”72





İsa’nın Rab olduğunu ağzınla açıkça söyler ve Tan-rı’nın O’nu ölümden dirilttiğine yürekten iman edersen, kurtu­lacaksın. Çünkü insan yürekten iman ederek aklanır, imanını ağzıyla açıklayarak kurtulur. Kutsal Yazı, “O’na iman eden utandırılmayacak” diyor.73





Rab kendisine imanla ve alçakgönüllülükle gelen hiç kimseyi reddetmeyecektir.





Tartışma Soruları





1.	Bu bölümü okuduktan sonra Hz. İsa hakkındaki düşünce-leri­niz değişti mi? Açıklayın.

2.	Hz. İsa, yaşam ekmeği olduğunu ileri sürdü. Bu ne demek­tir?

3.	Hz. İsa’nın kendisi hakkında öne sürdüğü iddiaların sizce hangisi en önemlisidir?

4.	Bu bölümde Hz. İsa’nın karakterinin en fazla hangi özelli­ğine hayran oldunuz? Neden?

5.	Hz. İsa’nın öğrencisi olmak ne demektir?





	1 	Tevrat - Hz. Yoel 2:28



	2 	Tevrat - Hz. Eyüp 33:14-18



	3 	Tevrat - Hz. Eyüp 33:14-18



	4 	Tevrat, peygamberleri kusursuz ve mükemmel insanlar olarak 	tanım-lamaz. Hatta bunun aksine, Kutsal Kitap’ta, mükemmel ve 	günahsız bir insanın olamayacağı anlatılır (Hz. İsa 	dışında). Bu nedenle her ne kadar Allah adamı olarak 	tanınsa da, Hz. İbrahim’in zayıflığı bizi şaşırtma-malıdır. 	Hikayede, Allah’ın merhameti hakkında bir fikir sahibi oluyoruz. 	Allah Sara’yı, Hz. İbrahim’i ve Kral Avimelek’i, işler daha 	da kötüye gitmeden kurtarıyor. Aynı şekilde bizler de, kendi 	hayatlarımızda sorunlar yaşıyor ve sorunlara sebep oluyorsak da, 	O bizi seviyor. O’nun size olan sevgisi ve yardım etme isteği, 	sizin mükemmel bir insan olup olmamanıza bağlı değildir. Bu, 	O’nun lütufkar ve merhametli doğası gereğidir.



	5 	Tevrat - Yaratılış 20



	 	6 	Her ne kadar Kral Avimelek, Sara’yı “temiz vicdanla” kendine 	eş olarak almış olsa da, bu durum onu günahsız kılmaz. Hz. 	İbrahim’i onun kız kardeşi olduğu konusunda, kendisini 	yanılgıya düşürmekle suçlamak, Allah gözünde kabul 	görebilecek bir cevap değildir. Kral Avimelek’in kadınlara 	düşkünlüğü ve kendisini kanunların üstünde görmesi, onun 	istediği her şeye sahip olabileceği sonucunu doğurmuştu 	(kimseye, hatta Allah’a bile sorması gerekmiyordu). Allah’ın 	Kral Avimelek’e verdiği rüya, onun daha büyük bir hata 	yapmasını engellemek ve doğru yola dönmesini sağlamak için bir 	merhamet göstergesiydi.



	7 	İncil - Yuhanna 16:2



	8 	Kudüs



	9 	İncil - Elçilerin İşleri 9:1-9



	10 	İncil - Elçilerin İşleri 9:10-16



	11 	Allah’ın Oğlu ifadesi mecazi anlamda kullanılmıştır. 	Hz. İsa’nın biyolojik olarak Allah’ın Oğlu olduğu anlamına 	gelmez.



	12 	İncil - Elçilerin İşleri 9:17-26



	13 	Tevrat - Hz. Eyüp 33:14-18



	14 	İncil - 1.Petrus 5:5



	15 	Tevrat - Daniel 4:10-18



	16 	Tevrat - Daniel 4:19-27



	17 	Tevrat - Daniel 4:28-33



	18 	Zebur - Süleyman’ın Özdeyişleri 16:5-6



	19 	İncil - 2.Petrus 3:9



	20 	Tevrat - Daniel 4:34-37



	21 	Tevrat - Hz. Eyüp 33:14-18



	22 	İncil - Elçilerin İşleri 10:1-8



	23 	İncil - Elçilerin İşleri 10:9-16



	24 	İncil - Elçilerin İşleri 10:17-29



	25 	İncil - Elçilerin İşleri 10:30-33



	26 	İncil - Elçilerin İşleri 10:34-48



	27 	Tevrat - Hz. Eyüp 33:14-18



	28 	Tevrat - Yaratılış 41:14-24



	29 	Tevrat - Yaratılış 41:25-32



	30 	Tevrat - Yaratılış 41:33-43



	31 	Kudüs



	32 	İncil - Matta 2:1-23



	33 	Tevrat - Yeremya 23:31-32



	34 	İncil - 1.Selanikliler 5:20-22



	35 	Tevrat - Yeremya 23:25-26



	36 	Tevrat - Vaiz 5:3



	37 	Zebur - Süleyman’ın Özdeyişleri 23:31-33



	38 	İncil’de (Matta 4:1-10) Şeytan, Hz. İsa’yı çok yüksek bir 	dağa götürüp O’na bütün görkemiyle dünya ülkelerini 	göstererek denemiştir. Dünyanın bütün ülkelerinin fiziksel 	olarak görülebileceği bir dağ olmadığını bildi-ğimiz için, 	Hz. İsa’ya dünyanın tüm ülkelerinin bir görümde gösterilmiş 	olması muhtemeldir. Eğer böyle olmuşsa, İncil’de Şeytan’ın 	görümleri (ve böylece rüyaları da) etkileyebileceğini 	kanıtlayan belli bir örnek ol-duğunu söyleyebiliriz.



	39 	Tevrat - Yasa’nın Tekrarı 18:10-12



	40 	Tevrat - Levililer 19:31



	41 	İncil - 2.Korintliler 11:14



	42 	Tevrat - Yeremya 23:28-29



	43 	İncil - 1.Korintliler 14:3



	44 	Tevrat - Hz. Eyüp 33:14-18



	45 	İncil ve Tevrat’ta bulunan düşlere ve görümlere ait, bizim bu 	kitapçıkta paylaşmadığımız beşinci bir kategori de 	mevcuttur. Bu da Rab’bin peygamberlere verdiği düşlerdir. 	Tevrat’ta şöyle yazılıdır: “Eğer aranızda bir peygamber 	varsa, Ben Rab görümde kendimi ona tanıtır, onunla düşte 	konuşurum” (Çölde Sayım 12:6). Peygamberler mesajlarını çoğu 	zaman düşler ve görümler aracılığıyla alırlar ve bunların 	çoğu Tevrat’ta kayıtlıdır (Yeşaya 1:1; Hezekiel 1:1; Daniel 	7:2; Hoşea 12:10’a bakınız). Bu ki-tapçık, bu beşinci 	kategoriye girmiyor.



	46 	İncil - Yuhanna 7:17



	47 	İncil - Luka 19:42-44



	48 	İncil - Romalılar 1:20



	49 	İncil - Matta 13:45-46



	50 	İncil - Matta 7:7-8



	51 	İncil - Yuhanna 10:10-11



	52 	İncil - Matta 10:29-31



	53 	İncil - 1. Petrus 5:7



	54 	İncil - Yuhanna 1:1-5



	55 	İncil - Yuhanna 1:14



	48 	İncil - Yuhanna 6:35



	49 	İncil - Yuhanna 8:12



	56 	İncil - Yuhanna 11:25-26



	57 	İncil - Matta 11:28-30



	58 	İncil - Yuhanna 14:6



	59 	İncil - Markos 2:1-12



	60 	İncil - Matta 25:31-32



	61 	İncil - Matta 25:33-46



	62 	İncil - Yuhanna 14:9-11



	63 	İncil - Yuhanna 2:1-11



	64 	İncil - Markos 5:35-41



	65 	İncil - Yuhanna 5:1-9



	66 	İncil - Matta 26:52-54



	67 	İncil - Luka 22:34



	68 	İncil - Matta 27. ve 28. bölümler ile Yuhanna 18. ve 21. bölümler



	69 	İncil - 2.Selanikliler 1:9-10



	70 	İncil - Yuhanna 3:16-19



	71 	İncil - Yuhanna 5:24



	72 	İncil - Markos 1:15



	73 	İncil - Romalılar 10:9-11





