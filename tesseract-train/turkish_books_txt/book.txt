Mart ayının sonlarında ya da Nisan ayının ortalarında Hıristiyanlar
bir bayram kutlarlar. Ülkemizde bu bayram genellikle Paskalya
adıyla bilinir. Ama gerçekten bu bayramda neyi kutladıklarını bilir
misiniz? Boyalı
yumurtalardan,
süslü püslü
giysilerden,
paskalya
çörekleri ya da
paskalya
tavşanlarından
bahsetmiyoruz.
Bütün bunların
ötesinde uzun
zaman önce
olmuş olan çok
ilginç bir olaya gidip bizim için bu gün ne anlam taşıdığına bir
bakalım.
Siz ölümden geri dönüldüğünü yani dirilişi hiç duydunuz mu? Tıp
dünyasında bazı şaşırtıcı olaylar oluyor. Kalbi duran hastanın kalbini
yeniden çalıştırabiliyorlar. Bu ve benzeri olaylar, tıp dünyasında
olabiliyor. Ama bizim anlatmak istediğimiz bu gibi olaylardan çok
farklı olarak, biz insanın ölüp mezara gömülmesi ve o mezarda üç
gün ölü olarak yattıktan sonra hayata dönmesidir. Pek çok kişi İsa
                                             Mesih hakkında bazı
                                             şeyler bilmektedir.
                                             Bazıları onun ölmediğini
                                             tam çarmıha gerilecekken
                                             Tanrı’nın onu yanına
                                             aldığını yerine de onu ele
                                             veren Yahuda’nın
                                             çarmıha gerildiğine
                                             inanır. Tarih bile bunun
                                             böyle olmadığını
                                             anlatmaktadır. Tanrı’nın
                                             Sözü olan Kutsal Kitap,
İsa Mesih’i kesin olarak öldüğünü yazmaktadır. Kutsal Yazılara göre
İsa Mesih öldü ve cesedi bir mezara kondu. Mezarda üç gün
kaldıktan sonra Tanrı’nın gücüyle ölümden dirildi. Sonra yüzlerce
kişiye diri olarak göründü.
İşte “paskalya” adıyla kutlanan bayramın gerisindeki şaşırtıcı olay
budur. İsa ölümden dirildi ve bu gün de hala diridir.
“Elinizde O’nun dirildiğine dair ne gibi kanıtlar var” diye
sorabilirsiniz. O’nun dirilişi bu gün bizi nasıl etkiler? Bu sorulara
cevap verebilmek için öncelikle İsa Mesih’in gerçekten öldüğü
konusunda gerçek bir bilincimiz olması gereklidir. İsa Mesih’in
ölümünün bizi etkileyen bir anlamı vardır. Elçi Yuhanna şöyle der;
İncil’de;
      “Askerler İsa’yı alıp götürdüler. İsa çarmıhını kendisi taşıyıp
      Kafatası –İbranice’de Golgota- denilen ere çıktı. Orada O’nu
      ve iki kişiyi daha çarmıha gerdiler. Biri bir yanda öbürü öteki
      yanda. İsa ise ortadaydı. (Yuhanna 19:17-18)
Bir diğer İncil yazarlarından olan Markos’da İsa Mesih’in çarmıha
gerilmeden önce dövüldüğünü yazar:
      Askerler İsa’yı Pretrorium denilen vali konağına götürüp bütün
      taburu topladılar. O’na mor bir giysi giydirdiler, dikenlerden bir
      taç örüp başına giydirdiler ‘Selam ey Yahudiler’in Kralı’
      diyerek O’nu
      selamlamaya
      başladılar.
      Başına kamışla
      vuruyor,
      üzerine
      tükürüyor, diz
      çöküp önünde
      yere
      kapanıyorlardı.
      (Markos
      15:16-19)
Burada nefret sınırlarını aşan bir düşkünlük sergilenmektedir. İsa
Mesih onlara ne yapmıştı ki? Sevgiden bahseden bu adama karşı
nefret dolu işkenceler yapıyorlardı. Çünkü insan yüreği çürüktür.
Bunu İsa Mesih’te yüzyıllar önce yaşamış olan Yeşaya Peygamber
bildirmişti.
     İnsanlarca hor görüldü, yapayalnız bırakıldı
     Acılar adamıydı, hastalığı yakından tanıdı.
     İnsanların yüz çevirdiği biri gibi hor görüldü.
     Ona değer vermedik.
     Aslında hastalıklarımızı O üstlendi.
     Acılarımızı O yüklendi.
     Bizse Tanrı tarafından cezalandırıldığını
     Vurulup ezildiğini sandık.
     Oysa bizim isyanlarımızı yüzünden onun bedeni deşildi.
     Bizim suçlarımız yüzünden O eziyet çekti.
     Esenliğimiz için gerekli olan ceza O’na verildi.
     Bizler O’nun yaralarıyla şifa bulduk.
     Hepimiz koyunlar gibi yoldan sapmıştık.
     Her birimiz kendi yoluna döndü.
     Yine de Rab hepimizin cezasını O’na yükledi.
     (Yeşaya 53:3-6)
Burada bir gerçeği açıklamamız gerekir; İsa Mesih acı çeken
bedeninin artık çalışamaz duruma gelmesi nedeniyle ölmedi. O
“ruhunu teslim etti.” Bir kez şöyle demişti; “Canımı kimse benden
                                              alamaz. Ama onu
                                               kendiliğimden
                                               veririm.” (Yuhanna
                                               10:18)
                                             Bazıları İsa Mesih’in
                                             ölmediğini iddia
                                             ederler. Oysa İsa Mesih
                                             çarmıhın üzerinde elem
                                             çekerken pek çok kişi
                                             tanık olarak olayı
                                             izlemiştir. Bunların
arasında İsa Mesih’in annesi, teyzesi, yakın öğrencileri gibi kişiler de
vardı.
Kutsal Kitap’ta İsa Mesih’in ölümden dirildiği ayrıntılı olarak
kaydedilmiştir. Olayları Kutsal Ruh’un verdiği esinle yazanlar, İsa
Mesih’in yakın izleyicileriydi. Yazdıklarına göre onlar bile önceleri
İsa Mesih’in dirildiğine inanmayı zor bulmuşlardı.
Aslında İsa Mesih’in çarmıha çakılıp öldürülmesi ve üç gün sonra
dirilip mezardan çıkması beklenmedik bir olay değildi. Hem eski
zaman peygamberler hem de İsa Mesih’in kendisi öğrencileriyle
bulunduğu sürede, sık sık onlara bu konuyu açarak öleceğini ve
dirileceğini bildirmişti.
Evet İsa Mesih, hem Kutsal Yazılar’ın hem de kendisinin dediği gibi
Yahuda tarafından ele verilip çarmıha gerildi ve öldü. İsa’nın cesedi
çarmıhtan indirilip kayada oyulmuş bir mezara yerleştirilmiş ve
mezarın ağzı da büyük bir taşla kapatılmıştı. İşte bu durum böyle
iken ölümünden üç gün sonra Pazar sabahı şafak sökerken
yeryüzünde eşi görülmemiş bir olayın tanıklığı yaşanıyordu.
      Bundan sonra öğrenciler yine evlerine döndüler. Meryem ise
      mezarın dışında
      durmuş ağlıyordu.
      Ağlarken eğilip
      mezarın içine baktı.
      Beyazlara bürünmüş
      iki melek gördü; biri
      İsa’nın cesedinin
      yattığı yerin
      başucunda, öteki
      ayakucunda
      oturuyordu.
      Meryem’e, “Kadın,
      niçin ağlıyorsun?” diye sordular.
      Meryem, “Rabbim’i almışlar” dedi. “O’nu nereye koyduklarını
      bilmiyorum.”
     Bunları söyledikten sonra arkasına döndü, İsa’nın orada, ayakta
     durduğunu gördü. Ama O’nun İsa olduğunu anlamadı. İsa,
     “Kadın, niçin ağlıyorsun?” dedi. “Kimi arıyorsun?”
     Meryem O ’nu bahçıvan sanarak, “Efendim” dedi, “Eğer O’nu
     sen götürdünse, nereye koyduğunu söyle de gidip O’nu
     alayım.”
     İsa ona, “Meryem!” dedi.
     O da döndü, İsa’ya İbranice, “Rabbuni!” dedi. Rabbuni,
     öğretmenim demektir.
     İsa, “Bana dokunma!” dedi. “Çünkü daha Baba’nın yanına
     çıkmadım. Kardeşlerime git ve onlara söyle, benim Babam’ın
     ve sizin Babanız’ın, benim Tanrım’ın ve sizin Tanrınız’ın
     yanına çıkıyorum.”
     Mecdelli Meryem öğrencilerin yanına gitti. Onlara, “Rab’bi
     gördüm!” dedi. Sonra Rab’bin kendisine söylediklerini onlara
     anlattı. (Yuhanna 20:10-18)
İsa Mesih dirildikten sonra öğrencileri bir odada toplandıklarında
kapılar ve pencereler kapalı olduğu halde İsa Mesih aralarında
belirdi.
Dirildiğine inanamayan Tomas’ın hikâyesini İncil’den okuyalım;
     Onikiler’den biri, “İkiz” diye anılan Tomas, İsa geldiğinde
     onlarla birlikte değildi. Öbür öğrenciler ona, “Biz Rab’bi
     gördük!” dediler.
     Tomas ise, “O’nun ellerinde çivilerin izini görmedikçe,
     çivilerin izine parmağımla dokunmadıkça ve elimi böğrüne
     sokmadıkça inanmam” dedi.
     Sekiz gün sonra İsa’nın öğrencileri yine evdeydiler. Tomas da
     onlarla birlikteydi. Kapılar kapalıyken İsa gelip ortalarında
     durdu, “Size esenlik olsun!” dedi. Sonra Tomas’a, “Parmağını
     uzat” dedi, “Ellerime bak, elini uzat, böğrüme koy. İmansız
     olma, imanlı ol!”
     Tomas O’nu, “Rabbim ve Tanrım!” diye yanıtladı.
     İsa, “Beni gördüğün için mi iman ettin?” dedi. “Görmeden
     iman edenlere ne mutlu!”
     İsa, öğrencilerinin önünde, bu kitapta yazılı olmayan başka
     birçok doğaüstü belirti gerçekleştirdi. Ne var ki yazılanlar,
     İsa’nın, Tanrı’nın Oğlu Mesih olduğuna iman edesiniz ve iman
     ederek O’nun adıyla yaşama kavuşasınız diye yazılmıştır.
     (Yuhanna 20:24-31)
                                                 Diriliş Bayramı
                                                 aynı zamanda O’na
                                                 iman edenler için
                                                 de bir doğum
                                                 günüdür.
                                                 Görmeden iman
                                                 edenler olarak
                                                 mutlu bir kişinin
                                                 doğumudur. İsa
                                                 Mesih ölmüştür
                                                 ancak ölümden
                                                 yaşama dirilmiştir.
Şimdi de O’na iman edenlere kendisi gibi ölse de yaşayacakları
müjdelenmektedir.
İsa Mesih şöyle diyor;
     “Diriliş ve Yaşam Benim. Bana iman eden ölse de yaşayacaktır.
     Yaşayan ve bana iman eden asla ölmeyecek.” (Yuhanna 11:25)
